<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>Utanç</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:35d06487-73cf-28eb-c58a-46d3a3a28095"/>
	</head>
	<body xmlns:epub="http://www.idpf.org/2007/ops" class="chapter" epub:type="chapter"><div style="display:none;"><a id="GBS.0119.01"/></div>
		<section class="container">
		<h1 class="chapter-header">15</h1>
		<p>İki kuzu, bütün gün, ahırın yanında, ot bitmeyen bir toprak parçasının üzerinde iple bağlanmış olarak duruyor. Onların bitmek bilmeyen, tekdüze melemeleri yavaş yavaş David’in sinirine dokunmaya başlıyor. Bisikletini ters çevirmiş, onarmakta olan Petrus’un yanına gidiyor, “Şu kuzular,” diyor, “otlayabilecekleri bir yere bağlamamız daha iyi olmaz mı?”</p>
		<p>“Onlar parti için,” diyor Petrus.<a id="GBS.0119.02"/> “Cumartesi günü onları parti için keseceğim. Lucy ile sen de gelmelisiniz.” Ellerini bir beze siliyor. “Lucy ile seni partiye davet ediyorum.”</p>
		<p>“Cumartesi mi?”</p>
		<p>“Evet, cumartesi günü bir parti veriyorum. Büyük bir parti.”</p>
		<p>“Teşekkür ederim. Parti için olsalar bile bu kuzular otlasalar daha iyi değil mi?”</p>
		<p>Aradan geçen bir saatte kuzular hâlâ aynı yere bağlılar, hâlâ acı acı meliyorlar.<a id="GBS.0119.03"/> Petrus görünürlerde yok. Sinirlenen David, kuzuların ipini çözüyor, alıp su bendinin yanına götürüyor, orada yeterince ot var.</p>
		<p>Kuzular kana kana su içiyorlar, sonra da keyifle otlamaya başlıyorlar. Kara suratlı Acem kuzuları, büyüklükleri, tüyleri, hatta hareketleri bile birbirinin benzeri. Büyük olasılıkla ikizler, kasabın bıçağının altına girecekleri daha doğumlarında belirlenmiş. Eh, bunda<a id="GBS.0119.04"/> şaşılacak bir şey yok. Yaşlanıp da ölen koyun görülmüş mü? Koyunlar kendilerinin sahibi değildirler, kendi hayatlarının sahibi değildirler. Faydalanmak içindir; son gramlarına kadar, etleri yenecek, kemikleri ufalanıp kümes hayvanlarına verilecek. Hiçbir yerleri boşa gitmez, belki idrar torbaları dışında, onu da kimse yemez. Descartes bunu düşünmüş olmalıydı. Ruh, karanlıkta asılı durur, acı safra<a id="GBS.0119.05"/> saklanır.</p>
		<p>“Petrus bizi partiye davet etti,” diyor Lucy’ye. “Neden parti veriyor?”</p>
		<p>“Sanırım arazinin kendisine geçişi için. Resmî olarak gelecek ayın birinde yürürlüğe giriyor. Onun için büyük bir gün. En azından orada görünmeliyiz, bir armağan götürmeliyiz.”</p>
		<p>“O iki kuzuyu kesecek. O hayvanların fazla yaşamayacağını biliyordum.”</p>
		<p>“Petrus parasına düğüm atar. Eskiden olsa öküz kesilirdi.”</p><div style="display:none;"><a id="GBS.0120.01"/></div>
		<p>“Onun bazı şeyleri yapma biçiminden hoşlanmıyorum; keseceği hayvanları buraya getirip onları yiyecek olan insanlara tanıtmasından da.”</p>
		<p>“Ne yapmasını isterdin? Sen bu konuda düşünmeyesin diye kesme işinin bir mezbahada yapılmasını mı?”</p>
		<p>“Evet.”</p>
		<p>“Uyan David. Kentte değiliz. Afrika’dayız.”</p>
		<p>Bugünlerde Lucy’nin üzerinde bir saldırganlık var, David buna bir neden görmüyor. Lucy’ye yanıtı<a id="GBS.0120.02"/> sessizliğe bürünmek oluyor. Zaman zaman aynı çatı altında yaşayan iki yabancıya benziyorlar.</p>
		<p>Sabırlı olması gerektiğini, Lucy’nin hâlâ o saldırının etkisinde olduğunu, kendine gelmesi için zaman geçmesi gerektiğini söylüyor kendine David. Ama ya doğru düşünmüyorsa? Ya böyle bir saldırıdan sonra insan asla eskisi gibi olamıyorsa? Ya böyle bir saldırı insanı bambaşka ve daha karamsar yapıyorsa?</p><div style="display:none;"><a id="GBS.0120.03"/></div>
		<p>Lucy’nin keyifsizliğinin daha da tekinsiz bir açıklaması var, David bunu aklından çıkaramıyor. “Lucy,” diyor aynı gün, durup dururken, “benden bir şey gizlemiyorsun, değil mi? O adamlardan bir hastalık filan kapmadın değil mi?”</p>
		<p>Lucy pijaması ve sabahlığıyla kanepede oturuyor, kediyle oynuyor. Vakit öğleni geçmiş. Kedi genç, çevik, oynak. Lucy sabahlığının kuşağını kedinin önünde sallıyor.<a id="GBS.0120.04"/> Kedi patileriyle, hızla, küçük küçük vuruyor kuşağa, bir-iki-üç-dört.</p>
		<p>“Adamlar mı?” diyor Lucy. “Hangi adamlar?” Kuşağı yana savuruyor, kedi arkasından atlıyor.</p>
		<p>Hangi adamlar mı? Kalbi duruyor David’in. Lucy aklını mı kaçırdı? Hatırlamak istemiyor mu?</p>
		<p>Ama yalnızca David’i kızdırmak için böyle söylediği anlaşılıyor. “David, ben çocuk değilim ki. Doktora gittim, tahliller yapıldı, akla<a id="GBS.0120.05"/> gelen her şeyi yaptım. Şimdi beklemekten başka yapacak bir şey yok.”</p>
		<p>“Anlıyorum. <em>Beklemek</em> derken, söylemek istediğini düşündüğüm şeyi mi bekleyeceksin?”</p>
		<p>“Evet.”</p>
		<p>“Ne kadar sürer?”</p>
		<p>Omuzlarını silkiyor Lucy. “Bir ay. Üç ay. Daha uzun. Ne kadar beklemek gerektiği konusunda bilim henüz bir sınır saptayamadı. Belki sonsuza kadar.”</p>
		<p>Kedi hızla kuşağa atılıyor ama oyun bitmiş.</p>
		<p>David kızının<a id="GBS.0121.01"/> yanına oturuyor; kedi kanepeden aşağı atlıyor, ağır ağır uzaklaşıyor. David kızının elini tutuyor. Kızına yaklaşınca burnuna yıkanmadığı hissi uyandıran, rahatsız edici bir koku geliyor. “En azından sonsuza kadar beklemeyeceksin canım,” diyor. “En azından böyle bir şey yaşamayacaksın.”</p>
		<p>Kuzular günün geri kalan bölümünü, David’in onları götürüp bağladığı yerde geçiriyorlar. Ertesi sabah yine<a id="GBS.0121.02"/> ahırın yanındaki çorak toprak parçasındalar.</p>
		<p>Herhalde cumartesi sabahına kadar zamanları var, iki gün yani. Birinin, hayatındaki son iki günü geçirmesinin çok berbat bir yolu bu. Taşra usulü; Lucy böyle adlandırıyor bu türden şeyleri. David’inse başka sözcükleri var: kayıtsızlık, katı yüreklilik. Taşra, kent konusunda hüküm verebiliyorsa, kent de taşra konusunda hüküm verebilir.</p>
		<p>David, kuzuları<a id="GBS.0121.03"/> Petrus’tan satın almayı düşünmüştü. Ama bu neye yarar ki? Petrus o parayla gidip keseceği yeni hayvanlar alır, aradaki farkı da cebine atar. Hem zaten kuzuları satın aldıktan sonra ne yapacak ki David? Sokağa koyup özgür mü bırakacak? Köpeklerin kafeslerine koyup samanla mı besleyecek?</p>
		<p>O iki Acem kuzusuyla arasında bir bağ oluşmuş gibi, nasıl olduğunu David de bilmiyor. Sevgi bağı değil bu.<a id="GBS.0121.04"/> Özellikle o iki kuzuyla da oluşmuş bir bağ değil, tarlada görse bir sürünün içinde o ikisini seçemez bile. Bununla birlikte, birdenbire ve nedensizce onların kaderi David için önemli olmuş.</p>
		<p>Kuzuların karşısında, güneşin altında duruyor, kafasının içindeki uğultunun dinmesini, bir işaret gelmesini bekliyor.</p>
		<p>Kuzulardan birinin kulağının içine girmeye çabalayan bir sinek var. Hayvanın kulağı<a id="GBS.0121.05"/> seğiriyor. Sinek uçuyor, daireler çiziyor, dönüp yine aynı yere konuyor. Kulak yeniden seğiriyor.</p>
		<p>David öne doğru bir adım atıyor. Kuzu huzursuzlanıyor, zincirinin elverdiği ölçüde geriye gidiyor.</p>
		<p>Bev Shaw’un, hayaları mahvolmuş, yaşlı erkek keçiyi sevdiğini, okşadığını, yatıştırdığını, onun yaşamına girdiğini hatırlıyor. Nasıl beceriyor bunu, hayvanlarla böyle arkadaş olmayı? David’in böyle<a id="GBS.0122.01"/> bir becerisi yok. İnsanın belki de farklı, daha basit biri olması gerekli bunun için.</p>
		<p>İlkbahar güneşi bütün parlaklığıyla vuruyor yüzüne. Değişmem mi gerekecek, diye düşünüyor David? Bev Shaw gibi biri mi olmam gerekecek?</p>
		<p>Lucy’ye dönüyor. “Petrus’un vereceği şu partiyi düşünüyorum. Aslında gitmemeyi yeğlerim. Kabalık etmeden böyle yapmam mümkün mü?”</p>
		<p>“Keseceği kuzularla bir ilgisi var<a id="GBS.0122.02"/> mı bunun?”</p>
		<p>“Evet. Hayır. Düşüncemi değiştirip değiştirmediğimi öğrenmek istiyorsan, hayır değiştirmedim. Hayvanların tam olarak kişisel yaşamları olduğuna hâlâ inanmıyorum. Aralarından hangilerinin yaşayacağı, hangilerinin öleceği, benim açımdan üzerinde durulmaya değecek bir şey değil. Yine de...”</p>
		<p>“Yine de...”</p>
		<p>“Yine de bu olay beni rahatsız ediyor. Nedenini bilmiyorum.”</p>
		<p>“Eh, Petrus<a id="GBS.0122.03"/> ile konukları, senin ve senin duyarlılıkların yüzünden kuzu butlarını yemekten vazgeçecek değiller.”</p>
		<p>“Böyle bir şey istemiyorum. Bu partiye katılmak istemiyorum, bu kez katılamam. Üzgünüm. Bir gün gelip de böyle konuşacağım hiç aklıma gelmezdi.”</p>
		<p>“Tanrı’nın işine akıl ermez David.”</p>
		<p>“Benimle alay etme.”</p>
		<p class="margined-dbl">Cumartesi ufukta görünüyor, pazar kurulan gün. “Tezgâhı açacak mıyız?” diye soruyor<a id="GBS.0122.04"/> Lucy’ye. Lucy omuzlarını silkiyor, “Sen karar ver,” diyor. David tezgâhı kurmuyor.</p>
		<p>Lucy’nin kararını sorgulamıyor; aslında üzerinden bir yük kalkıyor.</p>
		<p>Petrus’un davetinin hazırlıkları cumartesi öğle üzeri, yarım düzine iri yapılı kadının gelmesiyle başlıyor; kadınların üzerinde, David’in bayramlık giysilere benzettiği kılıklar var. Ahırın arkasında ateş yakıyorlar. Çok geçmeden rüzgâr, kaynamakta<a id="GBS.0122.05"/> olan sakatat kokusunu getiriyor, David bu kokuyu duyunca, işin, çifte işin, yerine getirildiğini, yani her şeyin bittiğini anlıyor.</p>
		<p>Yas mı tutmalı? Kendi aralarında yas tutma âdeti olmayan varlıkların ölümünün yasını tutmak doğru mu? Gözlerini kendi yüreğine çevirince yalnızca incecik bir hüzün görebiliyor David.</p>
		<p>Çok yakın, diye düşünüyor. Petrus’a çok yakın oturuyoruz. Tıpkı aynı evi yabancılarla<a id="GBS.0123.01"/> paylaşmak gibi, sesleri, kokuları paylaşmak gibi...</p>
		<p>Lucy’nin oda kapısını tıklatıyor. “Yürüyüşe çıkmak ister misin?” diye soruyor.</p>
		<p>“Teşekkürler ama istemiyorum. Katy’yi al.”</p>
		<p>Buldoğu alıp çıkıyor; ama hayvan o kadar ağır ve asık suratlı ki, David çok geçmeden sinirleniyor, köpeği çiftliğe geri yolluyor, kıvrılarak uzayan sekiz kilometrelik bir yolda tek başına yürümeye başlıyor, hızlı<a id="GBS.0123.02"/> yürüyor, yorulmak istiyor.</p>
		<p>Konuklar saat beşte gelmeye başlıyorlar, otomobillerle, taksilerle ya da yaya. David mutfak perdesinin gerisinden onları gözlüyor. Gelenlerin çoğu, ev sahibiyle aynı kuşaktan, ağırbaşlı, güvenilir. Yaşlı bir kadına özellikle saygı gösteriliyor; Petrus, üzerinde mavi takım elbisesi ve cafcaflı pembe gömleğiyle, yolun ta aşağısına kadar inip kadını karşılıyor.</p>
		<p>Gençler,<a id="GBS.0123.03"/> hava kararmadan görünmüyorlar. Esen rüzgâr, konuşmaları mırıltı olarak getiriyor, kahkahaları ve müziği taşıyor, David’in gençliğinin Johannesburgu’nu çağrıştıran müziği. Hiç fena değil, diye düşünüyor David, hatta oldukça keyif verici.</p>
		<p>“Vakit geldi,” diyor Lucy. “Geliyor musun?”</p>
		<p>Her zamankinden farklı olarak, diz boyunda bir etek giymiş Lucy, ayağında da topuklu ayakkabılar var, boynuna<a id="GBS.0123.04"/> boyalı tahta boncuklardan yapılma bir kolye, kulaklarına da ona uygun küpeler takmış. Bu görünümden pek hoşlanmıyor David.</p>
		<p>“Pekâlâ, geleceğim. Hazırım.”</p>
		<p>“Yanında takım elbisen yok mu?”</p>
		<p>“Yok.”</p>
		<p>“O zaman hiç değilse kravat tak.”</p>
		<p>“Burası taşra sanıyordum.”</p>
		<p>“İşte bu yüzden iyi giyinmelisin ya. Petrus için çok önemli bir gün bu.”</p>
		<p>Lucy’nin elinde küçük bir el feneri var. Ara yoldan<a id="GBS.0123.05"/> Petrus’un evine yürüyorlar baba kız kol kola, kız ışığı tutuyor, baba armağanlarını taşıyor.</p>
		<p>Açık duran kapının önünde duraklayıp gülümsüyorlar. Petrus ortalarda yok ama cicili bicili giysili bir küçük kız gelip onları içeri alıyor.</p>
		<p>Eski ahırın tavanı yok, doğru dürüst zemini de, ama en azından ferah ve en azından elektrik var. Siperlikli lambalar, duvarlardaki resimler (Van Gogh’un Ayçiçekleri,<a id="GBS.0124.01"/> Vladimir Tretchikoff’un <em>Lady in blue</em> tablosu, Barbarella kılığı içinde Jane Fonda, gol atan “Doctor” Khumalo<a class="si-noteref" epub:type="noteref" href="#f27" id="ref_f27">27</a>) bu kasvetli mekânı yumuşatıyor.</p>
		<p>Partide onlardan başka beyaz yok. David’in kulağına gelen modası geçmiş Afrika caz müziğiyle dans edenler var. Oradakiler meraklı gözlerini bu ikiliye dikmişler, belki de yalnızca David’in başındaki tepeliğe bakıyorlar.</p>
		<p>Lucy kadınlardan bazılarını<a id="GBS.0124.02"/> tanıyor. David’i onlarla tanıştırmaya başlıyor. Sonra Petrus çıkıyor ortaya. Kibar ev sahibi rolü oynamıyor, içki ikram etmiyor, “Artık köpek yok,” diyor. “Ben artık köpek-adamı değilim.” Lucy bu sözleri şaka olarak yorumlamayı yeğliyor, böylece her şey yolunda gibi görünüyor.</p>
		<p>“Sana bir şey getirdik,” diyor Lucy, “ama belki de karına vermemiz daha doğru olur. Ev için bir şey.”</p>
		<p>Petrus, karısını<a id="GBS.0124.03"/> –eğer mutfak demek doğruysa– mutfak bölümünden çağırıyor. David daha önce kadını hiç bu kadar yakından görmemiş. Kadın genç –Lucy’den daha genç– güzel değil ama hoş bir yüzü var, gebeliği belli oluyor. Lucy’nin elini sıkıyor ama David’in elini sıkmıyor, gözlerine de bakmıyor.</p>
		<p>Lucy, Zosa dilinde bir şeyler söyleyip paketi kadına veriyor. O sırada çevrelerinde yarım düzine seyirci birikmiş.</p>
		<p><a id="GBS.0124.04"/>“Paketi açsın,” diyor Petrus.</p>
		<p>“Evet, açmalısın,” diyor Lucy.</p>
		<p>Genç kadın, üzerinde mandolin ve defne dalları olan süslü paket kâğıdını dikkatle, yırtmamaya çalışarak açıyor. Oldukça gösterişli, üzerinde Ashanti deseni olan bir kumaş bu. “Teşekkür ederim,” diye fısıldıyor kadın, İngilizce olarak.</p>
		<p>“Lucy bizim velinimetimiz,” diyor Petrus; sonra Lucy’ye dönerek, “Sen bizim velinimetimizsin,”<a id="GBS.0124.05"/> diyor.</p>
		<p>İtici bir sözcük, diye düşünüyor David, hem olumlu, hem olumsuz, o ânın tadını kaçırıyor. Ama bunun için Petrus suçlanabilir mi? Kendine bunca güvenerek kullandığı dil, yorgun, içinden kurtlar kemiriyormuş gibi ufalanıyor, Petrus keşke bunu bilebilseydi. Bu dilde yalnızca tek heceli sözcüklere güvenilebilir, üstelik hepsine de değil.</p>
		<p>Yapılacak ne var? Bir zamanların iletişim öğretmeni<a id="GBS.0125.01"/> olan David, yapılacak bir şey göremiyor. Alfabeye yeni baştan başlamaktan başka. O koca sözcükler baştan yapılandırılarak, arındırılarak, yeniden güvenilirlik kazanarak geri geldiğinde, David çoktan bu dünyadan göçmüş olacak.</p>
		<p>Ölümün soluğunu hissetmişçesine ürperiyor.</p>
		<p>“Bebek... bebek ne zaman doğacak?” diye soruyor Petrus’un karısına.</p>
		<p>Kadın anlamayan gözlerle bakıyor ona.</p>
		<p>“Ekimde,”<a id="GBS.0125.02"/> diye atılıyor Petrus. “Bebek ekimde geliyor. Umarız oğlan olur.”</p>
		<p>“Ya. Kızların nesi var?”</p>
		<p>“Oğlan olsun diye dua ediyoruz,” diyor Petrus. “İlk doğanın oğlan olması iyi olur. Öyle olursa kız kardeşlerine nasıl davranılacağını öğretebilir. Evet.” Duraklıyor. “Kızlar çok pahalıya patlıyor.” Başparmağıyla işaretparmağını birbirine sürtüyor. “Hep para, para, para.”</p>
		<p>Bu işareti görmeyeli ne kadar<a id="GBS.0125.03"/> uzun zaman oldu. Eskiden Yahudiler böyle yaparlardı: Para, para, para, başlarını da böyle anlamlı anlamlı yana eğerlerdi. Ama herhalde Petrus, Avrupa’da kullanılan bu işaretten habersizdir.</p>
		<p>“Oğlanlar da pahalıya patlayabilir,” diyor David, salt yanıt vermiş olmak için.</p>
		<p>“Şunu isterler, bunu isterler,” diye devam ediyor Petrus, temposunu bozmadan, karşısındakini dinlemiyor bile. “Artık erkekler<a id="GBS.0125.04"/> kadınlara para harcamıyor. Ama <em>ben</em> harcıyorum.” Elini karısının başının üstünden geçiriyor; kadın utanarak gözlerini yere eğiyor. “<em>Ben</em> ödüyorum. Ama bunun modası geçti. Giysiler, güzel şeyler, hepsi aynı: öde, öde, öde.” Parmaklarını birbirine sürtüyor yine. “Yo, oğlan çocuk daha iyi. Sizin kızınız hariç. Sizin kızınız farklı. Sizin kızınız oğlan kadar iyi. Hemen hemen!” Kendi yaptığı espriye<a id="GBS.0125.05"/> gülüyor. “Hey Lucy!”</p>
		<p>Lucy gülümsüyor ama David onun rahatsız olduğunu biliyor. “Dans edeceğim,” diye mırıldanan Lucy yürüyüp gidiyor.</p>
		<p>Pistte, kendi kendine, kimseyi umursamadan dans ediyor, anlaşılan şimdilerde moda böyle. Çok geçmeden genç bir adam ona katılıyor, uzun boylu, kıvrak, temiz giyimli. Parmaklarını şaklatarak Lucy’nin karşısında dans ediyor, Lucy’ye gülücükler atıyor, ona kur<a id="GBS.0126.01"/> yapıyor.</p>
		<p>Dışarıdan, ellerinde ızgara et dolu tepsilerle kadınlar gelmeye başlıyor. İştah açıcı kokular dolaşıyor havada. Bir öbek konuk daha doluyor içeri, genç, gürültücü, hem hiç de eski moda değil. Parti hızını almaya başlıyor.</p>
		<p>David’in eline yiyecek dolu bir tabak tutuşturuyorlar. O da tabağı Petrus’a uzatıyor. “Hayır,” diyor Petrus, “sizin o. Yoksa sabaha kadar tabakları elden ele geçiririz.”</p><div style="display:none;"><a id="GBS.0126.02"/></div>
		<p>Petrus ile karısı onun yanında uzun uzun kalıyor, kendisini rahat hissetmesini sağlamaya çalışıyorlar. Kibar insanlar, diye düşünüyor David, taşra insanları.</p>
		<p>Lucy’ye bakıyor. Genç adam dans ederken iyice yaklaşmış ona, bacaklarını havaya kaldırıp yere vuruyor, kollarını iki yana sallıyor, eğleniyor.</p>
		<p>David’in elindeki tabakta iki tane kuzu pirzolası var, bir tane fırınlanmış patates, sos<a id="GBS.0126.03"/> içinde yüzen bir avuç pilav, bir dilim de kabak. Oturabileceği bir sandalye arıyor, gözleri akan, sıska bir ihtiyarla paylaşıyor sandalyesini. Bunu yemeliyim, diyor kendi kendine. Bunu yiyeceğim, sonra da günah çıkaracağım.</p>
		<p>Birden Lucy beliriyor yanı başında, soluk soluğa, yüzü gergin. “Gidebilir miyiz?” diye soruyor. “Buradalar.”</p>
		<p>“Kim burada?”</p>
		<p>“Onlardan birisini arkada gördüm. David,<a id="GBS.0126.04"/> ortalığı ayağa kaldırmak istemiyorum; ama hemen gidebilir miyiz buradan?”</p>
		<p>“Tut şunu.” Tabağını Lucy’nin eline tutuşturup arka kapıdan dışarı çıkıyor.</p>
		<p>Dışarıda da içerideki kadar konuk var, ateşin yanına toplanmışlar, konuşuyorlar, içki içip gülüşüyorlar. Ateşin öte yanından biri David’e gözlerini dikmiş bakıyor. Bir anda her şey yerli yerine oturuyor. Bu yüzü tanıyor, hem de yakından tanıyor.<a id="GBS.0126.05"/> İnsanların arasından kendine yol açıyor. <em>Ortalığı ayağa kaldıracağım,</em> diye düşünüyor. <em>Bunun bugün olması yazık. Ama bazı şeyler bekleyemez.</em></p>
		<p>Çocuğun karşısına dikiliyor. O üç kişiden biri bu çocuk, ahmak suratlı yardakçı, korkak köpek. “Seni tanıyorum,” diyor çocuğa, kapkara bir suratla.</p>
		<p>Oğlan hiç de şaşırmış görünmüyor. Tam tersine sanki bu ânı beklermiş gibi, kendini bu âna hazırlamış gibi.<a id="GBS.0127.01"/> Boğazından çıkan ses nefret yüklü. “Kimsin sen?” diyor; ama bu sözler başka bir anlam taşıyor: <em>Ne hakla burada bulunuyorsun</em>, demek istiyor. Bütün bedeninden şiddet fışkırıyor oğlanın.</p>
		<p>Bir anda Petrus çıkageliyor, Zosa dilinde konuşuyor.</p>
		<p>David elini Petrus’un koluna koyuyor. Petrus susuyor, sabırsızca bakıyor David’e. “Bunun kim olduğunu biliyor musun?” diye soruyor David ona.</p>
		<p>“Hayır,<a id="GBS.0127.02"/> bunun ne olduğunu bilmiyorum,” diyor Petrus, öfkeyle. “Sorunun ne olduğunu bilmiyorum. Sorun ne?”</p>
		<p>“O –bu haydut– daha önce de gelmişti buraya, arkadaşlarıyla birlikte. Onlardan biri bu. Ama bırak da <em>kendisi</em> anlatsın sana, sorunun ne olduğunu. Polisin onu neden aradığını <em>kendisi</em> anlatsın.”</p>
		<p>“Doğru değil!” diye bağırıyor çocuk. Yine Petrus’a dönük konuşuyor, ağzından öfkeli sözcükler sel gibi<a id="GBS.0127.03"/> dökülüyor. Müzik gecenin içine akmaya devam ediyor; ama artık kimsenin dans ettiği yok; Petrus’un konukları çevreye toplanmaya başlamışlar, itişiyorlar, birbirlerini dürtüyorlar, laf atıyorlar. Atmosfer hiç iyi değil.</p>
		<p>Petrus, “Senin neden söz ettiğini bilmediğini söylüyor,” diyor.</p>
		<p>“Yalan söylüyor. Pekâlâ biliyor. Lucy sözlerimi doğrular.”</p>
		<p>Ama Lucy elbette ki doğrulamayacak. Lucy’nin dışarı<a id="GBS.0127.04"/> çıkıp bu yabancıların karşısında duracağını, oğlanla yüz yüze geleceğini, parmağını ona uzatıp, <em>Evet, bu onlardan biri. O işi yapanlardan biri bu</em>, demesini nasıl bekler?</p>
		<p>“Gidip polise telefon edeceğim,” diyor.</p>
		<p>Seyircilerden bu sözleri onaylamayan bir uğultu yükseliyor. “Gidip polise telefon edeceğim,” diyor yine Petrus’a. Petrus’un yüzü taş gibi.</p>
		<p>David, çevresini bulut gibi saran sessizliğin<a id="GBS.0127.05"/> içinden yürüyüp eve giriyor. Kendisini bekleyen Lucy’ye, “Haydi gidelim,” diyor.</p>
		<p>Konuklar iki yana açılıp onlara yol veriyorlar. Bakışları artık dostça değil. Lucy el fenerini unutmuş, karanlıkta yollarını bulamıyorlar; Lucy ayakkabılarını çıkarmak zorunda kalıyor; çiftlik evine ulaşamadan ekili patateslerin arasında dolanıp duruyorlar.</p>
		<p>Evde telefonu eline aldığında Lucy, onu durduruyor.<a id="GBS.0128.01"/> “David, dur, yapma. Petrus’un suçu yok. Polise haber verirsen Petrus’un gecesi mahvolacak. Anlayışlı ol.”</p>
		<p>Şaşırıyor David, öyle şaşırıyor ki, kızına köpürüyor. “Tanrı aşkına, neden Petrus’un suçu olmasın ki? Şöyle ya da böyle o adamları buraya getiren oydu bir kere. Şimdi de utanmadan onları davet ediyor. Ne diye anlayışlı olayım ki? Gerçekten Lucy, bu işi ta başından anlamıyorum ben. Senin<a id="GBS.0128.02"/> bu adamlara dava açmamanın nedenini anlamaktan acizim. Şimdi de Petrus’u korumanın nedenini anlamaktan acizim. Petrus masum değil ki, Petrus onlarla <em>birlik</em>.”</p>
		<p>“Bana bağırma David. Bu benim hayatım. Burada yaşayacak olan benim. Başıma gelenler benim sorunum, yalnızca benim, senin değil; eğer bir tek hakkım varsa o da bu biçimde yargılanmama hakkımdır, kendimi temize çıkarmak zorunda kalmama hakkımdır<a id="GBS.0128.03"/> – ne sana karşı, ne de bir başka kimseye. Petrus’a gelince o, yanlış kişilerle ilişkiye girdiğini düşündüğüm için kapının önüne koyacağım ücretli bir işçi değildir. Bunlar yok artık, bunlar bitti. Petrus’un karşısına çıkacaksan, önce elindeki kanıtlarından emin olman gerek. Polisi çağıramazsın. Bunu istemiyorum. Sabaha kadar bekle. Petrus’un anlatacaklarını duyana kadar bekle.”</p>
		<p>“Ama bu arada<a id="GBS.0128.04"/> o oğlan ortadan kaybolur!”</p>
		<p>“Kaybolmaz. Petrus onu tanıyor. Hem Eastern Cape’ te kimse ortadan kaybolmaz. Burası öyle bir yer değil.”</p>
		<p>“Lucy, Lucy, sana yalvarıyorum! Geçmişteki hataları telafi etmek istiyorsun; ama bunu yapmanın yolu bu değil. Şimdi bu işe cesaretle girişmezsen bir daha asla başını dik tutamazsın. Pılını pırtını toplayıp gitmen daha iyi olur. Polise gelince, onları şu anda<a id="GBS.0128.05"/> çağırmayacak kadar hassassan, o zaman neden bu işe bulaştırdık ki onları. Çenemizi tutup gelecek saldırıyı bekleyebilirdik. Ya da kendi gırtlağımızı kesebilirdik.”</p>
		<p>“Kes şunu David! Senin karşında kendimi savunmaya ihtiyacım yok. <em>Neler olduğunu bilmiyorsun sen!</em>”</p>
		<p>“Bilmiyor muyum?”</p>
		<p>“Hayır, bilmeye başlamıyorsun. Dur da düşün bunu. Polis konusuna gelince, onları neden çağırdığımızı sana hatırlatayım;<a id="GBS.0129.01"/> sigorta yüzünden. Bildirimde bulunduk, çünkü bunu yapmasaydık sigorta bize para ödemezdi.”</p>
		<p>“Lucy, beni hayrete düşürüyorsun. Bu söylediğin doğru değil, bunu sen de biliyorsun. Petrus’a gelince, şunu yinelememe izin ver: Şu anda kendini koyverirsen, beceremezsen, vicdanın asla rahat etmez. Kendine karşı bir sorumluluğun var, geleceğe karşı, özsaygına karşı. Bırak da polise telefon edeyim. Ya<a id="GBS.0129.02"/> da kendin et.”</p>
		<p>“Hayır.”</p>
		<p><em>Hayır</em>: Lucy’nin söylediği son söz bu. Odasına çekiliyor, kapıyı David’in suratına kapatıyor, onu dışarıda bırakıyor. David ile Lucy adım adım, karı kocalar gibi karşı konulmaz biçimde birbirlerinden uzaklaşıyorlar, buna karşı David’in yapabileceği bir şey de yok. Kavgaları, gidecekleri bir yer olmadığından bir arada kalmak zorunda olan evli bir çiftin çekişmelerine<a id="GBS.0129.03"/> benziyor. David’in çiftlikte kalmak üzere geldiği güne nasıl da lanet ediyordur Lucy. Gitmesini istiyordur mutlaka, hem de ne kadar çabuk olursa o kadar iyi.</p>
		<p>Ama eninde sonunda Lucy’nin de oradan ayrılması gerekecek. Bir kadın, bir çiftlikte tek başına yaşayamaz, bu kesin. Silahlarıyla, dikenli teli ve alarm sistemleriyle Ettinger’in günleri de sayılı. Lucy’nin birazcık aklı varsa ölümden de<a id="GBS.0129.04"/> beter bir kaderden daha beterini yaşamadan oradan ayrılır. Ama ayrılmayacak elbette. İnatçı o, üstelik seçmiş olduğu hayatı özümsemiş.</p>
		<p>David evden dışarı süzülüyor. Karanlıkta adımlarını dikkatle atarak arka taraftan ahıra yaklaşıyor.</p>
		<p>Yakılan büyük ateş sönmüş, müzik susmuş. Arka kapıda kümelenmiş insanlar var, bu kapı bir traktörün geçebileceği kadar geniş. David insanların başlarının üstünden<a id="GBS.0129.05"/> ileri bakıyor.</p>
		<p>Kalabalığın ortasında konuklardan biri duruyor, orta yaşlı bir adam. Kafasındaki saçlar tıraş edilmiş. Ensesi boğa gibi; üzerinde koyu renkli takım elbise var, boynunda asılı olan altın zincirin ucundan yumruk büyüklüğünde bir madalya sarkıyor, kabile reislerine yetki simgesi olarak takılan türden bir şey. Coventry ya da Birmingham’daki bir dökümhanede kutu kutu üretilen simgeler;<a id="GBS.0130.01"/> bir yüzlerinde huysuz Victoria’nın başı var, <em>regina et imperatrix</em>, öteki yüzünde de antiloplar ya da öfkeli balıkçıllar. Madalyalar, kabile reisleri kullansın diye. Yaşlı imparatorluğun dört bir yanına gönderiliyor: Nagpur’a, Fiji’ye, Altın Sahili’ne, Kaffraria’ya...</p>
		<p>Adam, sesini yükseltip alçaltarak, dudaklarını büze büze konuşuyor. Onun ne söylediği hakkında David’in hiçbir fikri yok; adam<a id="GBS.0130.02"/> ara sıra duruyor, dinleyiciler de onaylarcasına mırıldanıyorlar, yaşlısıyla genciyle izleyiciler arasında sessiz bir tatmin duygusunun hüküm sürdüğü belli.</p>
		<p>David çevresine bakınıyor. Çocuk yakınında, kapının eşiğinde duruyor. Gözleri ürkekçe David’e yöneliyor. Başkaları da gözlerini David’e çeviriyorlar; o yabancıya, o tuhaf adama. Madalyalı adam kaşlarını çatıyor, bir an duraksıyor, sonra<a id="GBS.0130.03"/> sesini yükseltiyor.</p>
		<p>David, dikkatlerin üzerine toplanmasından rahatsız olmuyor. Bilsinler bakalım burada kaldığımı, diye düşünüyor, büyük evde gizlenmediğimi bilsinler bakalım. Bu onların toplantısını berbat edecekse etsin. Bir elini başındaki beyaz tepeliğe doğru kaldırıyor. O tepeliğin başında durduğuna, onu başında taşıdığına ilk kez memnun.</p>
	</section>
	<section class="si-footnotes" epub:type="footnote">
			<aside class="si-footnote" epub:type="footnote" id="f27"><a class="si-backref" href="#ref_f27">27</a><span class="si-footnote-text">. 1990’larda çok ünlü olan Güney Afrikalı<div style="display:none;"><a id="GBS.0130.04"/></div> orta saha oyuncusu. (Y.N.)</span></aside>
		</section>
	<div style="display:none;"><a id="GBS.0130.05"/></div></body>
</html>