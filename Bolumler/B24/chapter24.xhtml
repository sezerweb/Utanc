<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>Utanç</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:35d06487-73cf-28eb-c58a-46d3a3a28095"/>
	</head>
	<body xmlns:epub="http://www.idpf.org/2007/ops" class="chapter" epub:type="chapter"><div style="display:none;"><a id="GBS.0201.01"/></div>
		<section class="container">
		<h1 class="chapter-header">24</h1>
		<p>Teresa, üzerinde beyaz geceliğiyle yatak odası penceresinin önünde duruyor. Gözleri kapalı. Gecenin yarısı; derin derin soluk alıyor, rüzgârın hışırtısını, iri kurbağaların bağırtısını içine çekiyor.</p>
		<p><em>“Che vuol dir,”</em> diye şarkı söylüyor, sesi fısıltıdan farksız, “<em>Che vuol dir questa solitudine immensa? Ed io, che sono?”</em><a class="si-noteref" epub:type="noteref" href="#f49" id="ref_f49">49</a> diye sürdürüyor<em>.</em></p>
		<p>Sessizlik.<em> Solitudine immensa</em> yanıtsız bırakıyor<a id="GBS.0201.02"/> onu. Köşedeki üçlü bile, karıncalar kadar sessiz.</p>
		<p>“Gel!” diye fısıldıyor. “Gel bana, yalvarırım gel, Byron’ um!” Kollarını iki yana açıyor, karanlığı kucaklıyor, karanlığın getireceklerini kucaklıyor.</p>
		<p>Byron’un rüzgârın üzerinde gelmesini istiyor, kendisini sarıp sarmalamasını, başını göğüsleri arasındaki çukurluğa gömmesini. Ya da onun gün ağarırken gelmesini, yakıcı sıcağını onun üzerine<a id="GBS.0201.03"/> döken bir güneş tanrısı olarak ufukta belirmesini istiyor. Aslında nasıl olursa olsun onun geri gelmesini istiyor.</p>
		<p>Köpeklerin bulunduğu avludaki koltuğunda otururken, David, karanlığın karşısına dikilen Teresa’nın yakarışının hüzünlü, yükselip alçalan sesine kulak veriyor. Teresa için ayın kötü günleri; kederli, gece gözünü kırpmamış, özlemle yanıyor. Kurtarılmak istiyor; acıdan, yaz sıcağından,<a id="GBS.0201.04"/> Villa Gamba’dan, babasının huysuzluğundan, her şeyden.</p>
		<p>Mandolini, koltuğun üzerinden alıyor Teresa. Onu kucağında bebek gibi tutarak pencereye gidiyor yeniden. Kollarındaki mandolini <em>plink plunk</em> diye çalıyor, yumuşacık bir sesle, babası uyanmasın diye. Afrika’daki o ıssız avludaki banjo da <em>plink plunk</em> diye ses çıkarıyor.</p>
		<p><em>Amatörce bir uğraş işte,</em> demişti Rosalind’e. Yalan bu. Opera hobi değil,<a id="GBS.0201.05"/> artık değil. Gece gündüz uğraştırıyor David’i.</p>
		<p>Ara sıra iyi gitse de, işin aslı şu ki, <em>Byron İtalya’da</em> bir şeye benzemiyor. Ne aksiyon var, ne de gelişme; Teresa’ nın boşluğa gönderdiği uzun, kesik kesik bir <em>cantilena</em> dışında bir şey yok; sahnenin dışındaki Byron’un ahlamaları, oflamaları zaman zaman bu <em>cantilena</em>’nın arasına giriyor. Koca da unutulmuş, rakibesi olan metres de; sanki hiç var<a id="GBS.0202.01"/> olmamışlar gibi. David’in yüreğindeki lirik güdüler silinmemiş olabilir; ama onyıllar süren bir açlıktan sonra sindikleri yerden ancak erimiş, ufalmış, biçimini yitirmiş olarak, güçlükle çıkabilirler. <em>Byron İtalya’da</em>’yı başlangıcından beri izlediği tekdüze çizgiden çekip alacak enerjiden, müzik zenginliğinden yoksun David. Çalışması, bir uyurgezerin bile yazabileceği bir metin halini almış.</p>
		<p><a id="GBS.0202.02"/>İçini çekiyor. Eksantrik, küçük bir oda operasının yazarı olarak, toplumun içine zaferle dönmesi çok hoş olurdu. Ama bu gerçekleşemeyecek. Daha alçakgönüllü umutlar beslemeli: Karışık seslerin arasından, ölümsüz aşkı dile getiren bir tek gerçek nota, bir kuş gibi başını uzatabilir örneğin. Bunun değerinin bilinmesini geleceğin bilimadamlarına bırakıyor David, eğer o zaman hâlâ bilimadamı diye bir<a id="GBS.0202.03"/> şey kalacaksa. Çünkü, o nota doğduğunda, eğer doğarsa David onu duymayacak; böyle bir şeyi beklemeyecek kadar çok şey biliyor sanat ve sanatın yolları konusunda. Oysa Lucy hayattayken bir kanıt duyabilse ve David hakkında daha iyi şeyler düşünebilse iyi olurdu.</p>
		<p>Zavallı Teresa! Zavallı acılı kız! Onu mezarından çıkardı David, ona yeni bir yaşam vaat etti, şimdi de onun umutlarını yıkıyor. Teresa’nın<a id="GBS.0202.04"/> kendisini bağışlamasını diliyor.</p>
		<p>Kiralık kulübelerde kalan köpeklerden birine karşı özel bir ilgi duyuyor David. Genç bir erkek köpek bu, büzülmüş sol arka bacağını peşinden sürükleyerek yürüyor. Köpeğin böyle mi doğmuş olduğunu bilmiyor David. Köpeği almak isteyen çıkmamış. Bedava kalma süresi çoktan bitmiş, pek yakında iğneye teslim olacak.</p>
		<p>Bazen, yazarken ya da okurken köpeği bölmesinden<a id="GBS.0202.05"/> çıkarıyor ve onun, avluda tuhaf hareketlerle sıçrayıp oynamasına ya da ayaklarının dibinde uyuklamasına izin veriyor. Köpeği hiçbir bakımdan sahiplenmemiş. Ona bir ad vermemeye özen göstermiş (oysa Bev Shaw onu Driepoot<a class="si-noteref" epub:type="noteref" href="#f50" id="ref_f50">50</a> diye çağırıyor); bununla birlikte köpekten kendisine doğru oldukça yoğun bir sevgi aktığını seziyor. Nasıl olduysa koşulsuz olarak, köpek kendisini David’e kabul ettirmiş; köpek<a id="GBS.0203.01"/> kendisi için ölüme gidebilir, David bunu biliyor.</p>
		<p>Banjonun sesi köpeği büyülüyor. David telleri tıngırdattığında köpek doğrulup oturuyor, başını yana eğip dinliyor. David, Teresa’nın sözlerini mırıldandığında ve bu mırıldanma duyguyla dolduğunda (boğazı şişer gibi oluyor, boğazında kanın zonkladığını hissedebiliyor) köpek dudaklarını şapırdatıyor ve neredeyse şarkı söyleyecek gibi oluyor ya<a id="GBS.0203.02"/> da havlayacak gibi.</p>
		<p>Şunu yapmayı göze alabilir miydi David: Oyuna bir de köpek ekleyebilir miydi, aşk acısı çeken Teresa’nın dizelerinin arasında köpeğin kederini göklere haykırmasına izin verebilir miydi? Neden olmasın? Elbette ya, asla sahneye konmayacak bir çalışmada her şey mubahtır. Öyle değil mi?</p>
		<p class="margined-dbl">Cumartesi sabahları, aralarındaki anlaşma uyarınca, pazaryerindeki tezgâhta Lucy’ye yardımcı<a id="GBS.0203.03"/> olmak üzere Donkin Alanı’na gidiyor. Sonra da Lucy’yi yemeğe götürüyor.</p>
		<p>Lucy’nin hareketleri ağırlaşıyor. Üzerine içedönük, uyuşuk bir görüntü gelmeye başlamış. Gebeliği henüz belli olmuyor; ama eğer David gebeliğin belirtilerini fark etmeye başlarsa, Grahamstown’ın atmaca bakışlı kadınlarının da bunu fark etmesi ne kadar sürer?</p>
		<p>“Petrus neler yapıyor?” diye soruyor David.</p>
		<p>“Tavanlar ve<a id="GBS.0203.04"/> boru tesisatı dışında ev bitti. Taşınmak üzereler.”</p>
		<p>“Ya bebek? Doğmak üzere değil mi?”</p>
		<p>“Gelecek hafta. Her şey çok güzel zamanlanmış.”</p>
		<p>“Petrus bir şeyler daha ima etti mi?”</p>
		<p>“İma mı?”</p>
		<p>“Senin hakkında. Senin bu plandaki konumun hakkında?”</p>
		<p>“Hayır.”</p>
		<p>“Belki de çocuk...” Kızını, kızının karnını belli belirsiz gösteriyor eliyle, “doğduğunda her şey farklı olacak. Ne de olsa bu toprakların<a id="GBS.0203.05"/> çocuğu olacak o. Bunu yadsıyamazlar ya.”</p>
		<p>Uzun bir sessizlik oluyor.</p>
		<p>“Onu seviyor musun?”</p>
		<p>Bu sözler kendi ağzından dökülmüş olsa da birden ürküyor David.</p>
		<p>“Çocuğu mu? Hayır. Nasıl seveyim ki? Ama seveceğim. Sevgi oluşur, bu konuda Tabiat Ana’ya güvenebilirsin. İyi bir anne olmaya kararlıyım David. İyi bir anne ve iyi bir insan. Sen de iyi bir insan olmaya çalışmalısın.”</p>
		<p>“Sanırım benim<a id="GBS.0204.01"/> için çok geç. Ben cezasını çekmeye çalışan yaşlı bir suçluyum. Ama sen devam et. İyi götürüyorsun.”</p>
		<p>İyi bir insan. Karanlık günlerde verilebilecek iyi bir karar.</p>
		<p>Bunu hiç konuşmamış olsalar da, şimdilik kızının çiftliğine gitmiyor. Bununla birlikte, hafta içi günlerden birinde arabasıyla Kenton Yolu’na gidiyor, sapakta kamyonetten iniyor, yolun geri kalan kısmını yürüyerek gidiyor, yoldan<a id="GBS.0204.02"/> değil de kırlardan geçiyor.</p>
		<p>Sonuncu tepenin doruğundayken çiftlik gözlerinin önüne seriliyor: her zamanki gibi sağlam olan eski ev, ahırlar, Petrus’un yeni evi, eski baraj; onun üzerinde gördüğü lekeler ördekler olmalı, irice lekeler de yabankazları, Lucy’nin uzaklardan gelen konukları.</p>
		<p>Bu uzaklıktan bakınca çiçek tarhları renkli bloklar biçiminde görünüyor: mor-mavi, akik kırmızısı, kül<a id="GBS.0204.03"/> mavisi. Çiçek açma mevsimi. Arıların keyfi yerinde olmalı.</p>
		<p>Petrus görünürde yok, karısı ve yanlarında kalan çakal suratlı oğlan da yok. Ama Lucy çiçeklerin arasında çalışıyor; yamaçtan aşağı inerken buldog da gözüne çarpıyor David’in, yolda, Lucy’nin yanında açık kahverengi bir leke olarak.</p>
		<p>Çitin yanına varınca duruyor. Sırtı David’e dönük olan Lucy, onun geldiğini fark etmiyor. Üzerinde<a id="GBS.0204.04"/> soluk renklerde bir yazlık giysi var, çizmeler ve bir de geniş kenarlı hasır şapka. Eğilip kırparken, budarken ya da bağ yaparken, dizlerinin arkasındaki süt beyazı, mavi damarlı cildi ve enli, narin tandonları görünüyor; bir kadın bedeninin en az güzel olan yerleri, en az anlamlı ve bu yüzden belki de en sevimli. </p>
		<p>Lucy doğruluyor, geriniyor, yeniden eğiliyor. Tarla işi; köylü çalışması, geleneksel.<a id="GBS.0204.05"/> Kızı bir köylü olma yolunda.</p>
		<p>Lucy hâlâ fark etmemiş onu. Bekçi köpeğine gelince, o da pinekler gibi.</p>
		<p>Evet, Lucy bir zamanlar annesinin bedeninde ufacık bir yaratıktı yalnızca, şimdi de buradaki gibi sağlam yapılı, David’in hiç olmadığı kadar sağlam yapılı. Şansı yaver giderse uzun süre yaşayacak, David öldükten sonra da yaşayacak. David öldükten sonra, yine şansı yaver giderse burada, çiçek<a id="GBS.0205.01"/> tarhlarının arasında her gün yaptığı işleri yapmayı sürdürecek. Lucy’nin içinde bir başka şey hayat bulacak, o da Lucy kadar şanslıysa eğer, sağlıklı olacak, uzun yaşayacak. Böylece devam edecek, bir dizi yaşam içinde David’in payı, David’in katkısı gitgide azalacak, sonunda unutulup gidecek.</p>
		<p>Bir dede. Bir Yusuf. Kimin aklına gelirdi! Hangi güzel kız, dedesi yaşındaki biriyle yatmak ister?</p><div style="display:none;"><a id="GBS.0205.02"/></div>
		<p>Sesini yumuşatarak, “Lucy!” diye sesleniyor.</p>
		<p>Lucy, onu duymuyor.</p>
		<p>Bir dede olmak neler gerektirir? Baba olarak pek başarılı olmamıştı, oysa her zamankinden daha çok çabalamıştı. Bir dede olarak herhalde yine ortalamanın çok altında kalacak. Eskilerin erdemleri yok onda: sükûnet, şefkat, sabır... Ama belki de başka erdemler silinirken bu erdemler ortaya çıkar: tutku erdemi, örneğin. Victor<a id="GBS.0205.03"/> Hugo’ya yeniden bir göz atmalı, dedeliğin şairine. Öğreneceği şeyler vardır herhalde.</p>
		<p>Rüzgâr kesiliyor. Bir an mutlak bir sessizlik oluyor, David bunun sonsuza kadar uzamasını diliyor: ılık güneş, öğle sonrasının sessizliği, çiçekli kırlarda çalışan arılar, bu tablonun ortasında da bir genç kadın, <em>das ewig Weibliche</em>,<a class="si-noteref" epub:type="noteref" href="#f51" id="ref_f51">51</a> gebeliğinin başında, başında hasır bir şapka... Sargent ya da Bonnard’ın<a id="GBS.0205.04"/> bir tablosu için hazırlanmış bir sahne. Kendisi gibi kentli gençler bunlar; ama kentli gençler bile güzelden anlarlar, onların da solukları kesilebilir.</p>
		<p>Aslında kır yaşamından hiçbir zaman pek hoşlanmamıştı David, Wordsworth’ü onca zaman okumuş olsa da. Hiçbir şeyden pek hoşlanmadı zaten, güzel kızlar dışında; peki bu hoşlanma onu nereye götürdü? Gözünü terbiye etmek için çok mu geç kaldı acaba?</p><div style="display:none;"><a id="GBS.0205.05"/></div>
		<p>Boğazını temizliyor. “Lucy,” diyor, sesini yükselterek.</p>
		<p>Büyü bozuluyor. Lucy doğruluyor, yarım dönüyor, gülümsüyor. “Merhaba,” diyor. “Geldiğini duymadım.”</p>
		<p>Katy başını kaldırıp gözlerini kısarak David’in olduğu yöne bakıyor.</p>
		<p>David çite tırmanıp öteki tarafa geçiyor. Katy hantal hantal yürüyor ona doğru, ayakkabılarını kokluyor.</p>
		<p>“Kamyonet nerede?” diye soruyor Lucy. Çalıştığı için<a id="GBS.0206.01"/> yüzü al al, biraz da güneşten yanmış galiba. Birdenbire tam bir sağlık simgesi gibi görünüyor.</p>
		<p>“Arabayı park edip yürüdüm.”</p>
		<p>“İçeri gelip çay içer misin?”</p>
		<p>Sanki David bir ziyaretçiymiş gibi yapıyor bu teklifi. İyi. Ziyaretçilik, ziyaret: yeni bir dayanak noktası, yeni bir başlangıç.</p>
		<p class="margined-dbl">Yeniden pazar günü geliyor. David ile Bev Shaw <em>Lösung</em> seanslarından birine daha girişmişler. David birer<a id="GBS.0206.02"/> birer kedileri getiriyor, arkasından da köpekleri: yaşlılar, körler, topallar, sakatlar; ama gençler de, sağlamlar da; sonları gelen bütün hayvanlar. Bev birer birer dokunuyor onlara, onlarla konuşuyor, onları avutuyor ve işlerini bitiriyor, sonra geri çekilip David’in hayvanlardan arta kalanı siyah plastik bir kefenin içine koymasını izliyor.</p>
		<p>David ile Bev konuşmuyorlar. David, Bev’den, bütün<a id="GBS.0206.03"/> dikkatini öldürmekte oldukları hayvanın üzerinde toplamayı, ona artık adlı adınca söylemekte güçlük çekmediği şeyi, sevgiyi vermeyi öğrenmiş.</p>
		<p>Son torbanın da ağzını bağlayıp kapıya götürüyor. Yirmi üç. Geriye yalnızca o genç köpek kalmış. Müzikten hoşlanan köpek, birazcık fırsat verilse arkadaşlarının peşinden klinik binasına dalacak, hayatında bir kez bile rastlamadığı koku da –yok olmanın<a id="GBS.0206.04"/> kokusu, bedenden kurtulan ruhun tatlı, uçucu kokusu– dahil olmak üzere ağır, karışık kokuların hâlâ duyulduğu, içinde çinko kaplamalı bir masa bulunan o tiyatroya girecek olan köpek.</p>
		<p>Köpeğin anlayamayacağı (pazar günlerinden oluşan bir ayda, diye düşünüyor David), burnunun ona duyuramayacağı şey, hiçbir özelliği yokmuş gibi duran bir odaya girip de nasıl bir daha dışarıya çıkılamayacağı. Bu<a id="GBS.0206.05"/> odada bir şeyler oluyor, ağza alınamayacak şeyler: Burada ruh bedenden çekip çıkartılıyor; bir an havada asılı duruyor, kıvranıyor, bükülüyor; sonra emilip gidiyor. Bu oda gerisinde kalıyor, kişinin içinden geçerek yok olduğu bir delikten başka bir şey olmayan bu oda.</p>
		<p><em>Gitgide güçleşiyor</em>, demişti Bev Shaw bir gün. Güçleşiyor ama kolaylaşıyor da. İnsan her şeyin güçleşmesine alışıyor; eskiden<a id="GBS.0207.01"/> “güç kadar güç” olan şeyin daha da güçleşmesine şaşırmaktan vazgeçiyor. Bu genç köpeği isterse bir hafta daha yaşatabilir. Ama kaçınılmaz olarak öyle bir gün gelecek ki köpeği alıp Bev Shaw’ın ameliyat odasına götürecek, onu okşayacak, iğne damarı bulsun diye tüylerini geriye yatıracak, onun kulağına fısıldayacak, bacakları, şaşkınlık içinde, büküldüğünde ona destek verecek; sonra, ruhu bedeninden<a id="GBS.0207.02"/> çıktığında, köpeğin bedenini kıvıracak, torbaya koyacak ve ertesi gün torbayı arabayla alevlerin içine taşıyacak, yanmasını, yanıp kül olmasını bekleyecek. Köpeğin ölme zamanı geldiğinde bütün bunları onun için yapacak. Küçük bir şey olacak yaptığı, küçükten de küçük: bir hiç.</p>
		<p>Ameliyathaneye giriyor. “Bu sonuncu muydu?” diye soruyor Bev Shaw.</p>
		<p>“Bir tane daha var.”</p>
		<p>Kafesin kapısını açıyor.<a id="GBS.0207.03"/> “Gel,” diyor, eğiliyor, kollarını açıyor. Köpek sakat poposunu sallıyor, David’in yüzünü kokluyor, yanaklarını, dudaklarını, kulaklarını yalıyor. David, onu durdurmaya kalkışmıyor. “Gel.”</p>
		<p>Köpeği bir kuzu gibi kucağında taşıyarak ameliyathaneye giriyor. “Onu bir hafta daha alıkoyacağını sanmıştım,” diyor Bev Shaw. “Ondan vaz mı geçiyorsun?”</p>
		<p>“Evet, ondan vazgeçiyorum.”</p>
	</section>
	<section class="si-footnotes" epub:type="footnote">
		<aside class="si-footnote" epub:type="footnote" id="f49"><a class="si-backref" href="#ref_f49">49</a><span class="si-footnote-text">. (İt.) “Bu<div style="display:none;"><a id="GBS.0207.04"/></div> uçsuz bucaksız yalnızlık ne demek? / Ben kimim?” İtalyan romantik yazar Giacomo Leopardi’nin “Canto notturno di un pastore errante dell’Asia” şiirinden iki dize. (Y.N.) </span></aside>
		<aside class="si-footnote" epub:type="footnote" id="f50"><a class="si-backref" href="#ref_f50">50</a><span class="si-footnote-text">. (Afrikaner dili) Üç ayaklı. (Y.N.)</span></aside>
		<aside class="si-footnote" epub:type="footnote" id="f51"><a class="si-backref" href="#ref_f51">51</a><span class="si-footnote-text">. (Alm.) Ebedi dişilik. (Y.N.)</span></aside>
	</section>
	<div style="display:none;"><a id="GBS.0207.05"/></div></body>
</html>