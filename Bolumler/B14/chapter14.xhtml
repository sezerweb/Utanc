<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>Utanç</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:35d06487-73cf-28eb-c58a-46d3a3a28095"/>
	</head>
	<body xmlns:epub="http://www.idpf.org/2007/ops" class="chapter" epub:type="chapter"><div style="display:none;"><a id="GBS.0110.01"/></div>
		<section class="container">
		<h1 class="chapter-header">14</h1>
		<p>Yeni bir gün. Ettinger telefon edip onlara “bir süre için” bir silah ödünç vermeyi teklif ediyor. “Sağ ol,” diyor David. “Bunu düşüneceğiz.”</p>
		<p>Lucy’nin aletlerini çıkartıp mutfak kapısını elinden geldiğince onarıyor. Ettinger’in yaptığı gibi onlar da demir parmaklık ve güvenlik kapıları takacaklar, bir de arazinin çevresine çit çevirecekler. Çiftlik evini bir kaleye döndürecekler. Lucy’nin<a id="GBS.0110.02"/> bir silah bir de telsiz edinmesi gerek, atış dersleri alması da. Ama buna razı olacak mı? Toprağı ve eski, <em>ländliche</em><a class="si-noteref" epub:type="noteref" href="#f22" id="ref_f22">22</a> yaşam biçimini sevdiği için burada o. O yaşam biçiminin sonu gelirse seveceği ne kalır ki geriye?</p>
		<p>Katy’yi kandırıp gizlendiği yerden dışarı çıkarıyor, mutfağa yerleştiriyorlar. Süngüsü düşmüş, ürkek köpek, Lucy’nin peşinden ayrılmıyor, nereye gitse onu izliyor. Yaşamın hiçbir<a id="GBS.0110.03"/> ânı, eskisi gibi değil. Ev yabansı geliyor onlara, kutsallığı bozulmuş gibi; sürekli tetikteler, sesleri dinliyorlar.</p>
		<p>Sonra Petrus çıkageliyor. Eski bir kamyonet, tekerlek izleriyle dolu bahçe yolundan homurdana homurdana yaklaşıyor ve ahırın yanında duruyor. Petrus araçtan iniyor, üzerinde kendisine çok dar gelen bir takım elbise var, karısı ile sürücü de peşinden geliyor. Kamyonetin arkasından,<a id="GBS.0110.04"/> iki adam, katranlı direkler, tabaka tabaka galvanizli saclar, plastik borular ve sonunda, gürültü patırtı arasında iki tane kuzu çıkarıyor; Petrus kuzuları çitteki direklerden birine bağlıyor. Kamyonet ahırın çevresinde bir tur atıyor ve bahçe yolunda gümbürtüyle geri gidiyor. Petrus’la karısı evin içinde gözden kayboluyorlar. Asbest borulu bacadan duman çıkmaya başlıyor.</p>
		<p>David, onları seyretmeyi<a id="GBS.0110.05"/> sürdürüyor. Bir süre sonra Petrus’un karısı dışarı çıkıyor ve kirli suyla dolu bir kovayı boşaltıyor. Yerel tarza uygun uzun eteği ve kafasının üzerine toplanmış başörtüsüyle, güzel bir kadın, diye düşünüyor David. Güzel bir kadın ve şanslı bir erkek. Ama nerelerdeydiler?</p>
		<p>“Petrus döndü,” diyor Lucy’ye. “Bir sürü de inşaat malzemesi getirdi.”</p>
		<p>“İyi.”</p>
		<p>“Gideceğini neden söylemedi sana? Tam<a id="GBS.0111.01"/> da bu sırada ortadan kaybolmasını kuşkulu bulmuyor musun?”</p>
		<p>“Petrus’a ne yapması gerektiğini ben söyleyemem. Kararlarında serbest o.”</p>
		<p>Hiç inandırıcı değil ama David üzerinde durmuyor. Lucy konusunda, şimdilik, hiçbir şeyin üzerinde durmamaya karar vermiş.</p>
		<p>Lucy içini dökmüyor, duygularını belli etmiyor, çevresindeki hiçbir şeyle ilgilenmiyor. Çiftçilikten hiç anlamasa da ördekleri kümeslerinden<a id="GBS.0111.02"/> çıkartan, su sistemiyle uğraşan, bahçenin kurumaması için sulayan hep David. Lucy saatlerce yatağında yatıyor, gözlerini boşluğa dikiyor ya da eski dergilere bakıyor; bolca var bu dergilerden. Sanki olmayan bir şeyi arar gibi sabırsızca sayfalarını çeviriyor. <em>Edwin Drood’un Gizemi</em> ise görünürde yok.</p>
		<p>Petrus barajda, iş tulumuyla çalışırken David onu gözlüyor. Adamın geldikten sonra gidip Lucy’yi<a id="GBS.0111.03"/> görmemiş olması tuhaf. David, onun yanına gidiyor, selamlaşıyor. “Duymuş olmalısın, sen gittikten sonra, çarşamba günü burada büyük bir soygun oldu.”</p>
		<p>“Evet,” diyor Petrus, “duydum. Kötü, çok kötü bir şey. Ama şimdi iyisiniz.”</p>
		<p>David iyi mi? Lucy iyi mi? Petrus soru mu soruyor? Soruya benzemiyor ama David bunu başka türlü yorumlayamaz, yorumlarsa iyi olmaz. Sorun, yanıtın ne olduğu.</p>
		<p> “Yaşıyorum,”<a id="GBS.0111.04"/> diyor David. “İnsan yaşıyorsa her şey yolunda demektir, sanırım. Onun için evet, iyiyim.” Susuyor, bekliyor, bir sessizlik oluşmasına izin veriyor, Petrus’un bir sonraki sorusuyla doldurması gereken bir sessizlik: <em>Ya Lucy nasıl?</em></p>
		<p>Yanılıyor. “Lucy yarın pazara gidecek mi?” diye soruyor Petrus.</p>
		<p>“Bilmiyorum.”</p>
		<p>“Gitmezse tezgâhını kaybeder,” diyor Petrus. “Herhalde.”</p>
		<p>“Petrus yarın pazara<a id="GBS.0111.05"/> gidip gitmeyeceğini sordu,” diyor Lucy’ye. “Tezgâhını kaybedersin diye kaygılanıyor.”</p>
		<p>“Siz ikiniz gitsenize,” diyor Lucy. “Canım gitmek istemiyor.”</p>
		<p>“Emin misin? Bir hafta kaçırmak yazık olur.”</p>
		<p>Lucy yanıt vermiyor. Elinden gelse yüzünü gizleyecek; bunun nedenini biliyor David. Rezil olduğu için. Utandığı için. Gelen adamlar işte buna neden oldular. Bu kendine güvenen, çağdaş genç kadına<a id="GBS.0112.01"/> işte bunu yaptılar. Yayılan bir leke gibi bu hikâye yörede duyuluyor. Lucy’nin değil, o adamların hikâyesi yayılıyor; hikâyenin sahipleri onlar. Lucy’yi nasıl yerine oturttuklarının, bir kadının ne işe yaradığını ona gösterdiklerinin hikâyesi.</p>
		<p>Açabildiği tek gözü ve beyaz kafa derisiyle David de halkın içine çıkmaya utanıyor. Ama Lucy’nin hatırı için pazarcılığa koyuluyor, tezgâhta Petrus’un<a id="GBS.0112.02"/> yanında oturuyor, meraklı gözlere katlanıyor, Lucy’nin derdini paylaşmak isteyen arkadaşlarına kibar yanıtlar veriyor. “Evet, arabamızı kaybettik,” diyor, “ve köpekleri de tabii, biri dışında. Yo, kızım iyi ama bugün kendini iyi hissetmiyor. Hayır, umudumuz yok, polis hangi biriyle uğraşsın, siz de bilirsiniz. Evet, ona mutlaka söylerim.”</p>
		<p><em>Herald</em>’da yayımlanan hikâyelerini okuyor. <em>Kim oldukları<a id="GBS.0112.03"/> bilinmeyen saldırganlar</em>, diye söz ediliyor o adamlardan.</p>
		<blockquote>
			<p>Kimliği bilinmeyen üç saldırgan, Ms. Lucy Lourie ile yaşlı babasına Salem dışındaki küçük çiftliklerinde saldırmış, giysilerini, elektronik aletlerini ve bir ateşli silahı alarak kaçmışlardır. Kötülüklerine kötülük katan iki soyguncu, altı tane bekçi köpeğini vurduktan sonra CA 507644 plakalı 1993 model bir Toyota Corolla ile kaçmışlardır.<a id="GBS.0112.04"/> Saldırı sırasında hafif yaralar alan Mr. Lourie, Settlers Hastanesi’nde tedavi edildikten sonra taburcu edilmiştir.</p>
		</blockquote>
		<p>Ms. Lourie’nin yaşlı babası ile doğa şairi William Wordsworth’ün müridi ve yakın zamana kadar Cape Teknik Üniversitesi’nde profesör olan David Lurie arasında bir ilişki kurulmadığına memnun oluyor David.</p>			<p>Alışverişe gelince David’in yapacağı pek bir şey yok. Malları hızla<a id="GBS.0112.05"/> ve ustaca sergileyen, fiyatları bilen, parayı alan, üstünü veren hep Petrus. Aslında çalışan Petrus, David ise oturup ellerini ısıtıyor. Tıpkı eski günlerdeki gibi: <em>baas en Klaas.</em><a class="si-noteref" epub:type="noteref" href="#f23" id="ref_f23">23</a> Tek farkı, Petrus’a talimat vermeye cesaret etmemesi. Yapılacak şey neyse Petrus yapıyor, o kadar.</p>
		<p>Bununla birlikte kazançları düşük. Üç yüz randdan az. Bunun nedeni Lucy’nin yokluğu, kuşkusuz. Kutu kutu çiçekler,<a id="GBS.0113.01"/> çuval çuval sebzeler steyşın arabaya geri yükleniyor. Petrus başını sallıyor. “Kötü,” diyor.</p>
		<p>O âna kadar Petrus, neden gittiğinin açıklamasını yapmadı. Petrus canının istediği gibi gelip gitme hakkına sahip; bu hakkını kullandı; konuşmama hakkı var. Ama soru hâlâ geçerli. Petrus o yabancıların kim olduğunu biliyor mu? Petrus’un ağzından kaçırdığı bir sözcük yüzünden mi o adamlar, örneğin Ettinger<a id="GBS.0113.02"/> yerine Lucy’yi hedef seçtiler? Onların neler planladığını Petrus önceden biliyor muydu?</p>
		<p>Eskiden olsa Petrus’la tartışıp işini bitirirdi. Eskiden olsa asabının bozulmasını bile göze alarak Petrus’un işine son verir, yerine başkasını alırdı. Oysa Petrus’a ücret ödense de o artık, tam olarak söylemek gerekirse, ücretli bir yardımcı değil. Petrus’un tam olarak ne olduğunu söylemek mümkün değil.<a id="GBS.0113.03"/> En uygun sözcük <em>komşu</em> olabilir. Petrus bir komşu ve şu sırada emeğini satıyor, çünkü işine öyle geliyor. Emeğini bir sözleşmeyle satıyor, yazılı olmayan bir sözleşmeyle, ve bu sözleşme, kuşku duyulduğu için işine son verme maddesini içermiyor. David’in, Lucy’nin ve Petrus’un içinde yaşadıkları dünya, yepyeni bir dünya. Bunu Petrus da biliyor, kendisi de; Petrus onun bunu bildiğini de biliyor.</p><div style="display:none;"><a id="GBS.0113.04"/></div>
		<p>Bütün bunlara karşın Petrus’un yanında rahat ediyor, hatta ondan –çekinerek olsa da– hoşlanmaya bile hazır. Petrus, onun kuşağından biri. Kuşkusuz Petrus çok şeye göğüs germiş, kuşkusuz anlatacakları var. Günün birinde, onun öyküsünü dinlemek ister David. Ama İngilizceye çevrilmemiş olarak. İngilizcenin, Güney Afrika’ nın gerçeği için uygun olmayan bir araç olduğuna gitgide daha çok inanıyor.<a id="GBS.0113.05"/> Uzun uzun cümleler halindeki İngilizce deyişler kabalaşıyor, söylenim biçimlerini yitiriyor, anlaşılırlıkları, sesleri yok oluyor. Yorulan ve çamura yığılan bir dinozor gibi, bu dil de katılaşmış. İngilizce’nin kalıbına tıkılırsa Petrus’un öyküsü köhneleşiyor, eskiyor.</p>
		<p>Petrus’un beğendiği yanı, yüzü; yüzü ve elleri. Gerçek çalışma diye bir şey varsa, bunun işaretleri Petrus’ta var. Sabırlı,<a id="GBS.0114.01"/> enerjik, esnek bir adam. Bir çiftçi, bir <em>paysan</em>, köy adamı. Numaracı, düzenbaz ve kuşkusuz yalancı; dünyanın her tarafındaki çiftçiler gibi. Gerçek çalışma ve gerçek kurnazlık.</p>
		<p>Uzun vadede Petrus’un kafasında neler tasarladığı hakkında kuşkuları var David’in. Petrus sonsuza kadar kendi bir buçuk hektarını ekip biçmekle yetinecek değil. Lucy, hippi, serseri arkadaşlarından daha çok dayanmış<a id="GBS.0114.02"/> olabilir; ama Petrus’un gözünde Lucy hâlâ beş para etmeyen biri; bir amatör, çiftçi değil de çiftlikte yaşama meraklısı. Petrus, Lucy’nin arazisini devralmak ister elbet. Sonra Ettinger’inkini de ister ya da kendi hayvanlarına yetecek kadarını. Ettinger, Lucy’den daha çetin ceviz. Lucy kalıcı değil; Ettinger ise bir çiftçi, toprak adamı, direngen, <em>eingewurzelt</em>.<a class="si-noteref" epub:type="noteref" href="#f24" id="ref_f24">24</a> Ama Ettinger yakında ölecek, Ettinger’in<a id="GBS.0114.03"/> oğlu da çekip gitmiş. Bu bakımdan Ettinger ahmaklık etmiş. İyi bir çiftçi sürüyle oğlu olmasına dikkat eder.</p>
		<p>Petrus’un gelecek düşüncesinde Lucy gibi insanlara yer yok. Ama bu, Petrus’u düşman yapmaz. Köy yaşamında komşular birbirlerine karşı dolaplar çevirirler, hayvanlarına bulaşıcı hastalık gelsin, ürün alamasın, maddi açıdan mahvolsun diye dua ederlerse de kriz anlarında birbirlerine yardım<a id="GBS.0114.04"/> elini uzatırlar.</p>
		<p>Bu olayın en kötü, en berbat yorumu, Petrus’un Lucy’ ye ders vermek için üç yabancıyı tutması, ücret olarak da el koydukları malları onlara vermesiydi. Ama buna inanamaz David, böylesi çok basit olurdu. Asıl gerçeğin, çok daha (doğru sözcüğü bulmak için düşünüyor) <em>antropolojik</em> bir şey olmasından kuşkulanıyor, derinine inmenin aylar alacağı bir şey; düzinelerce insanla, bıkmadan<a id="GBS.0114.05"/> usanmadan konuşmasını ve bir çevirmenin yardımını gerektiren bir şey. </p>
		<p>Öte yandan, bir şeylerin olacağını Petrus’un önceden bildiğine inanıyor David; Petrus’un, isteseydi, Lucy’ yi uyarabileceğine inanıyor. İşte bu yüzden bu işin peşini bırakmıyor. İşte bu yüzden Petrus’u sıkıştırıp duruyor.</p>
		<p>Petrus beton su bendini boşaltmış, içindeki yosunları temizliyor. Tatsız bir görev. Yine de yardım<a id="GBS.0115.01"/> öneriyor David. Lucy’nin çizmelerinin içinde sıkışan ayaklarıyla bendin içine giriyor, kaygan zeminde dikkatle adım atıyor. Bir süre Petrus ile David uyum içinde çalışıyorlar, kazıyor, temizliyor, çamuru kürekle dışarı atıyorlar. Sonunda David dayanamıyor.</p>
		<p>“Biliyor musun Petrus,” diyor, “buraya gelen adamların yabancı olduklarına inanmakta güçlük çekiyorum. Durup dururken ortaya çıktıklarına<a id="GBS.0115.02"/> ve yaptıkları şeyi yaptıklarına, sonra da birer hayalet gibi ortadan kaybolduklarına inanmakta güçlük çekiyorum. O gün önlerine çıkan ilk beyazlar olduğumuz için bizi seçtiklerine de inanamıyorum. Sen ne dersin? Yanlış mı düşünüyorum?”</p>
		<p>Petrus pipo içiyor, kıvrık saplı, gövdesinin üzerinde küçük bir gümüş kapak olan eski tip bir pipo. Doğruluyor, piposunu tulumunun cebinden çıkarıyor, kapağı<a id="GBS.0115.03"/> kaldırıyor, tütünü gövdenin içine yerleştiriyor, pipoyu yakmadan içine çekiyor. Dalgın gözlerle bendin duvarının üzerinden ileriye bakıyor, tepelere, açık araziye bakıyor. Yüzündeki ifade alabildiğine sakin.</p>
		<p>“Polis onları bulmalı,” diyor sonunda. “Polis onları bulmalı ve hapse tıkmalı. Bu, polisin işi.”</p>
		<p>“Ama yardım olmazsa polis onları bulamaz. O adamlar orman istasyonunu biliyorlardı. Lucy’yi<a id="GBS.0115.04"/> de tanıdıklarına eminim. Bu bölgenin yabancısıysalar nasıl bilebilirlerdi bunları?”</p>
		<p>Petrus, bu sözleri soru olarak almamayı yeğliyor. Piposunu cebine geri koyuyor, bahçe belini bırakıp eline saplı süpürgeyi alıyor.</p>
		<p>“Bu yalnızca bir soygun değildi Petrus,” diye ısrar ediyor David. “Yalnızca hırsızlık yapmak için gelmediler onlar. Yalnızca bana bunu yapmak için gelmediler.” Eliyle sargılara<a id="GBS.0115.05"/> dokunuyor, gözünü koruyan banta dokunuyor. “Başka bir şey daha yapmak için geldiler. Ne demek istediğimi biliyorsun, bilmesen de tahmin edebilirsin. Bu yapılanlardan sonra Lucy’nin hiç sesini çıkartmadan yaşamına eskisi gibi devam etmesini bekleyemezsin. Ben Lucy’nin babasıyım. O adamların yakalanmasını, mahkemeye çıkarılmasını ve cezalandırılmasını istiyorum. Haksız mıyım? Adalet istemekte haksız<a id="GBS.0116.01"/> mıyım?”</p>
		<p>Petrus’u nasıl konuşturacağı umurunda değil artık, ne söyleyeceğini duymak istiyor.</p>
		<p>“Hayır, haksız değilsin.”</p>
		<p>Bir öfke rüzgârı geçiyor içinden, öyle ani ki şaşırıyor David. Bahçe belini eline alıp bendin zeminindeki çamurlu otları tarıyor, alıp omzunun üstünden duvarın dışına atıyor. <em>Zorla hiddetleniyorsun</em>, diye uyarıyor kendini, <em>Kes şunu!</em> Yine de içinden Petrus’un boğazına sarılmak<a id="GBS.0116.02"/> geliyor. <em>Benim kızım değil de senin karın olsaydı,</em> demek istiyor ona, <em>piponu tıklatıp böyle sözlerini tarta tarta konuşmazdın. Irzına geçmek. </em>İşte Petrus’un ağzından almak istediği sözcük bu. <em>Evet, bu bir ırza geçmekti</em>, demesini istiyor Petrus’un; <em>evet, bu bir tecavüzdü.</em> </p>
		<p>Petrus ile David, yan yana durarak, sessizce işlerini bitiriyorlar.</p>
		<p>İşte David çiftlikteki günlerini böyle geçiriyor.<a id="GBS.0116.03"/> Petrus’un sulama sistemini temizlemesine yardım ediyor. Bahçeyi harap olmaktan kurtarıyor. Pazara gidecek ürünleri hazırlıyor. Klinikte Bev Shaw’a yardım ediyor. Yerleri süpürüyor, yemekleri pişiriyor, Lucy’nin yapmadığı işleri yapıyor. Sabahtan akşama kadar çalışıyor.</p>
		<p>Gözü, şaşırtıcı derecede çabuk düzeliyor; bir hafta geçmeden yeniden görebiliyor. Yanıklarsa daha geç iyileşiyor. Başındaki<a id="GBS.0116.04"/> tepeliği ve kulağındaki sargıları çıkarmıyor. Kulağı, üzerindeki sargı olmadan, çıplak, pembe bir <em>Mollusca</em>’ya<a class="si-noteref" epub:type="noteref" href="#f25" id="ref_f25">25</a> benziyor; kulağını kapatmadan insanların arasına çıkmaya ne zaman cesaret edeceğini bilemiyor David.</p>
		<p>Güneşten korunmak için bir şapka satın alıyor, aslında biraz da yüzünü gizlemek istiyor. Tuhaf görünümüne alışmaya çalışıyor, tuhaftan da kötü, itici; sokakta çocukların ağzı açık<a id="GBS.0116.05"/> seyrettikleri şu zavallı yaratıklardan biri. “Bu adam neden bu kadar tuhaf?” diye sorarlar annelerine, anneleri de onları susturur.</p>
		<p>Salem’deki dükkânlara elinden geldiğince az gidiyor, Grahamstown’a da yalnızca cumartesileri. Birdenbire bir münzevi olup çıkıyor, köydeki bir münzevi. Avareliğin sonu geliyor. Yüreği hâlâ sevgi dolu olsa da, ay eskisi gibi parlak olsa da. Her şeyin sonunun böylesine<a id="GBS.0117.01"/> çabuk ve böylesine apansız geleceğini kim düşünürdü: avare günlerin, sevginin!</p>
		<p>Başlarına gelenlerin Cape Town’daki dedikodu çevrelerine kadar ulaşacağına inanması için bir neden yok. Bununla birlikte Rosalind’in bu olayı tersyüz edilmiş bir biçimde duymasını istemiyor. Ona iki kez telefonla ulaşmaya çalışıyor ama başaramıyor. Üçüncüsünde Rosalind’ in çalıştığı turizm şirketine telefon ediyor.<a id="GBS.0117.02"/> Onun Madagaskar’da olduğunu söylüyorlar, keşif gezisine çıkmış; Antananarivo’da bir otelin faks numarasını veriyorlar.</p>
		<p>Bir mesaj hazırlıyor:</p>
		<blockquote>
			<p>Lucy ile benim başıma kötü bir olay geldi. Arabam çalındı, biraz itişip kakıştık, o sırada ben bir darbe aldım. Önemli bir şey değil; ikimiz de iyiyiz, ama sarsıldık. Kulağına gelir diye sana haber vereyim dedim. Umarım iyi vakit geçiriyorsundur.</p><a id="GBS.0117.03"/>
		</blockquote>
		<p>Onaylaması için yazıyı Lucy’ye gösteriyor, sonra da –Afrika’nın göbeğindeki Rosalind’e– göndermesi için Bev Shaw’a veriyor.</p>			<p>Lucy’nin durumu düzelmiyor. Uyuyamadığını öne sürerek bütün gece ayakta kalıyor; öğleden sonraları David onu kanepede, başparmağı çocuklar gibi ağzında uyurken buluyor. Yemek yemek istemiyor, Lucy et görmeye bile tahammül edemediğinden, değişik yemekler pişirip yemesi<a id="GBS.0117.04"/> için onu kandırmaya çalışıyor David.</p>
		<p>Oysa buraya bunun için gelmemişti; dünyanın bir bucağında, şeytanları savuşturmaya, kızına dadılık etmeye, batmakta olan bir işle ilgilenmeye gelmemişti. Gelme nedeni, kendini toplamak, gücünü yeniden elde etmekti. Buradaysa günden güne kendini yitiriyor.</p>
		<p>Şeytanlar, onu da rahat bırakmıyor. O da karabasanlar görüyor, kanlar içinde yuvarlanıyor ya da soluk<a id="GBS.0117.05"/> soluğa, sessizce haykırarak, yüzü şahine, Benin maskesine, Thoth’a benzeyen bir adamın önünden kaçıyor. Bir gece, yarı uyurgezer, yarı çıldırmış durumda yatağının çarşaflarını çıkarıyor, hatta şilteyi ters çevirip leke arıyor.</p>
		<p>Byron projesi hâlâ bekliyor. Cape Town’dan getirdiği kitaplardan geriye yalnızca mektupların olduğu iki cilt kalmış, ötekiler çalınan arabanın bagajındaydılar. Grahamstown’daki<a id="GBS.0118.01"/> halk kütüphanesinde şiirlerden seçkiler dışında bir şey bulunmuyor. Ama artık okumasına gerek var mı? Byron ile ahbabının Ravenna’da günlerini nasıl geçirdikleri hakkında bilmesi gereken daha başka bir şey kaldı mı? Artık Byron’a tıpatıp uyan bir Byron ve bir de Teresa yaratacak duruma gelmedi mi?</p>
		<p>Gerçeği söylemek gerekirse aylardır erteliyordu bunu: boş bir kâğıdın önüne oturacağı, ilk notayı<a id="GBS.0118.02"/> çalacağı, değerinin ne olduğunu göreceği ânı. Düet yapan âşıkların, soprano ile tenorun, birbirinin sağından, solundan yılan gibi dolanıp geçen konuşmaları zihninde kısa görüntüler olarak yerleşmiş bile. Doruğa ulaşmamış bir  melodi, mermer merdivenlerde fısıldaşan ağır notalar ve arka planda zonklayan bir ses, aşağılanan kocanın bariton sesi. O gizemli üçlü en sonunda burada mı hayat bulacaklar,<a id="GBS.0118.03"/> Cape Town’da değil de eski Kaffraria’da<a class="si-noteref" epub:type="noteref" href="#f26" id="ref_f26">26</a> mı?</p>
	</section>
	<section class="si-footnotes" epub:type="footnote">
			<aside class="si-footnote" epub:type="footnote" id="f22"><a class="si-backref" href="#ref_f22">22</a><span class="si-footnote-text">. (Alm.) Kırsal. (Y.N.)</span></aside>
			<aside class="si-footnote" epub:type="footnote" id="f23"><a class="si-backref" href="#ref_f23">23</a><span class="si-footnote-text">. (Afrikaner dilinde) Patron ve işçi. (Y.N.)</span></aside>
			<aside class="si-footnote" epub:type="footnote" id="f24"><a class="si-backref" href="#ref_f24">24</a><span class="si-footnote-text">. (Alm.) Yerleşik, sabit. (Y.N.)</span></aside>
			<aside class="si-footnote" epub:type="footnote" id="f25"><a class="si-backref" href="#ref_f25">25</a><span class="si-footnote-text">. Yumuşakça. (Y.N.)</span></aside>
			<aside class="si-footnote" epub:type="footnote" id="f26"><a class="si-backref" href="#ref_f26">26</a><span class="si-footnote-text">. Crow Kolonisi’nde, Büyük Kaffraria’da XVIII ve XIX. yüzyıllarda beyazlar ve yerliler arasında, sığırlarını otlatma nedeniyle büyük çatışmalar yaşanmıştı. (Y.N.)</span></aside>
		</section>
	<div style="display:none;"><a id="GBS.0118.04"/></div></body>
</html>