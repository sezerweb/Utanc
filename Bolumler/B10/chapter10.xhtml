<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>Utanç</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:35d06487-73cf-28eb-c58a-46d3a3a28095"/>
	</head>
	<body xmlns:epub="http://www.idpf.org/2007/ops" class="chapter" epub:type="chapter"><div style="display:none;"><a id="GBS.0078.01"/></div>
		<section class="container">
		<h1 class="chapter-header">10</h1>
		<p>Kliniğin kapısındaki tabelada “HAYVAN BAKIMI DERNEĞİ, W.O.1529” yazıyor. Altında da günlük çalışma saatlerini gösteren bir yazı var ama üstüne bir bant yapıştırılmış. Kapıda insanlar sıra olmuş bekleşiyorlar, kimilerinin yanında hayvanlar duruyor. David, arabadan iner inmez çevresini çocuklar sarıyor, para dileniyor ya da yalnızca gözlerini dikip bakıyorlar. Kalabalığın arasından, sahiplerinin<a id="GBS.0078.02"/> zapt etmeye çalıştığı iki köpek hırlayıp birbirlerinin üzerine atlamaya çalışırken birden ortalık karışıyor, David kendine yol açıp geçiyor.</p>
		<p>Küçük, eşyasız bekleme odası ağzına kadar dolu. Odaya girebilmek için bir adamın bacaklarının üstünden atlaması gerekiyor.</p>
		<p>“Mrs. Shaw?” diye soruyor.</p>
		<p>Yaşlı bir kadın, plastik perdeyle örtülü bir kapıyı başıyla işaret ediyor ona. Kadının elindeki<a id="GBS.0078.03"/> kısa ipin ucuna bir keçi bağlanmış; keçi ürkek ürkek bakıyor, gözleri köpeklerin üzerinde, toynakları sert zeminde takırdıyor.</p>
		<p>Keskin bir çiş kokusu olan iç odada, Bev Shaw çelik yüzeyli, alçak bir masanın başında çalışıyor. Elindeki ince el feneriyle, Ridgeback ile çakal kırmasına benzeyen genç bir köpeğin boğazına bakıyor. Belli ki köpeğin sahibi olan yalınayak bir oğlan çocuğu, masanın üzerinde<a id="GBS.0078.04"/> diz çökmüş, köpeğin kafasını kolunun altına sıkıştırmış, çenesini açmaya çalışıyor. Köpeğin gırtlağından kısık, gurul gurul bir ses çıkıyor; güçlü arka ayakları gerilmiş. David de çekinerek katılıyor bu curcunaya, köpeğin arka ayaklarını birbirine bastırıyor onu kıçının üstüne oturtmaya çalışıyor.</p>
		<p>“Sağ ol,” diyor Bev Shaw. Yüzü kızarmış. “Mikrop kapan bir diş, apse yapmış. Elimizde antibiyotik<a id="GBS.0078.05"/> yok, –evet, sıkı tut, <em>boytjie</em>!– bu yüzden neşterle yaracağız ve bir aksilik olmaması için dua edeceğiz.”</p>
		<p>Elindeki neşterle köpeğin ağzının içini yokluyor. Köpek şiddetle sıçrıyor, David’in elinden kurtuluyor, neredeyse oğlanın elinden de kurtuluyor. Köpek tam masadan atlamaya çalışırken David, onu yakalıyor; bir an için köpeğin öfke ve korku dolu gözleri David’in gözlerine dikiliyor.</p>
		<p>“Yana<a id="GBS.0079.01"/> yatırın, tamam,” diyor Bev Shaw. Alçak sesle mırıldanarak köpeği ustaca yakalıyor ve yan çeviriyor. “Kemer,” diyor. David, köpeğin gövdesine bir kemer sarıyor, Bev de tokasını takıyor. “Tamam,” diyor Bev Shaw. “Sakinleştirici şeyler düşün, iyi şeyler düşün. Senin düşüncelerini koklayabilirler.”</p>
		<p>David olanca ağırlığıyla köpeğin üzerine abanıyor. Oğlan, yavaşça, eski bir paçavra doladığı eliyle,<a id="GBS.0079.02"/> köpeğin çenesini yeniden aralıyor. Köpeğin gözleri yuvalarında dehşetle dönüyor. Senin düşüncelerini koklayabilirler: Ne saçmalık! “Hadi, hadi!” diye mırıldanıyor David. Bev Shaw, neşteri yeniden değdiriyor. Köpek öğürüyor, kaskatı kesiliyor, sonra gevşiyor.</p>
		<p>“Evet,” diyor Bev, “artık bırakalım da doğa işlesin.” Kemerin tokasını çözüyor, çocukla Zosa dili olduğunu düşündüren sözcüklerle duraklaya<a id="GBS.0079.03"/> duraklaya konuşuyor. Ayaklanan köpek masanın altına çöküyor. Kanla karışık tükürük bulaşmış yere; Bev yeri siliyor; çocuk köpeği alıp dışarı çıkıyor.</p>
		<p>“Teşekkürler Mr. Lurie. Çok yardımcı oldunuz. Galiba hayvanlardan hoşlanıyorsunuz?”</p>
		<p>“Hayvanlardan hoşlanıyor muyum? Onları, yani bir kısmını yediğime göre hoşlanıyor olmam gerek.”</p>
		<p>Bev’in küçük bukleli saçları karmakarışık. Kendisi mi kıvırıyor<a id="GBS.0079.04"/> saçlarını, maşayla? Olamaz; her gün saatlerce uğraşması gerek. Kendiliğinden kıvırcık olmalılar. David bu kadar yakından böyle bir <em>tessitura</em><a class="si-noteref" epub:type="noteref" href="#f16" id="ref_f16">16</a> görmemişti hiç. Bev’in kulaklarındaki damarlar kırmızılı morlu telkâri gibiler. Burnundaki damarlar da. Sonra bir de, doğrudan göğsünden çıkan bir çene, kursağını şişirmiş güvercin gibi. Bütün bunlar bir araya gelince en ufak bir çekiciliği yok.</p>
		<p>David’in<a id="GBS.0079.05"/> sözlerini kafasında ölçüp biçiyor Bev, ne anlamda söylendiğini fark etmediği belli.</p>
		<p>“Evet, bu ülkede çok hayvan yeriz,” diyor. “Görünüşe göre pek yaramıyor bize. Kendimizi bu hayvanların karşısında nasıl temize çıkaracağız, bilmem.” Sonra da, “Öbür hayvanı alalım mı?” diye soruyor.</p>
		<p>Temize çıkarmak mı? Ne zaman? Mahşer Günü’nde mi? Daha fazlasını dinlemek isterdi David ama şimdi sırası değil.</p><div style="display:none;"><a id="GBS.0080.01"/></div>
		<p>İri bir hayvan olan keçi, güçlükle yürüyor. Husyelerinin bir tarafı sarı ve mor, balon gibi şişmiş; öteki tarafı ise bir öbek katılaşmış kan ve pislik. Yaşlı kadın, ona köpeklerin saldırdığını söylüyor. Ama keçi neşeli, canlı, hırçın görünüyor. Bev Shaw, onu muayene ederken o da yere bir avuç dışkı fışkırtıyor. Keçinin başında durup boynuzlarını tutan kadın, onu azarlar gibi yapıyor.</p>
		<p>Bev<a id="GBS.0080.02"/> Shaw, hayvanın husyelerine bir sünger parçasıyla dokunuyor. Keçi tekme atıyor. Bev, “Bacaklarını sıkıca tutabilir misin?” diye sorup nasıl yapılacağını gösteriyor. David, hayvanın sağ arka bacağını, sağ ön bacağına bağlıyor. Keçi bir kez daha tekme atmaya çalışıyor, iki yana sallanıyor. Bev, yarayı yavaşça temizliyor. Keçi titriyor, meliyor: çirkin bir ses, alçak ve boğuk.</p>
		<p>Yaranın üzerindeki<a id="GBS.0080.03"/> kir temizlenince David yaranın içinde kör gözlü kafalarını havada sallayan kurtçuklar kaynadığını görüyor. Ürperiyor. “Leş sineği,” diyor Bev. “En azından bir haftalık.” Dudaklarını sıkıyor. “Çoktan getirmeliydin bana,” diyor kadına. “Evet,” diyor kadın. “Her gece köpekler geliyor. Çok, çok kötü. Bunun gibisini beş yüz randa alırsın.”</p>
		<p>Bev Shaw doğruluyor. “Ne yapabiliriz, bilemiyorum. Kesip<a id="GBS.0080.04"/> alacak deneyimim yok. Dr. Oosthuizen perşembe günü gelecek, onu bekleyebilir; ama bu yaşlı dostumuz iğdiş edilecektir, kadın bunu ister mi acaba? Hem sonra antibiyotik sorunu da var. Antibiyotiklere para harcamaya hazır mı?”</p>
		<p>Yeniden keçinin yanına çömeliyor, boynunun altını elliyor, kendi saçlarıyla keçinin boynunu aşağıdan yukarı doğru okşuyor. Keçi titriyor ama kıpırtısız. Bev, kadına boynuzları<a id="GBS.0080.05"/> bırakması için işaret ediyor. Kadın bırakıyor. Keçi yerinden kıpırdamıyor.</p>
		<p>Bev fısıldıyor. David onun, “Ne diyorsun dostum?” dediğini işitiyor. “Ne diyorsun? Yeter mi?”</p>
		<p>Keçi, ipnotize edilmiş gibi kaskatı duruyor olduğu yerde. Bev Shaw, onu saçlarıyla okşamayı sürdürüyor. Sanki kendisi de ipnotize olmuş gibi.</p>
		<p>Sonra toparlanıp ayağa kalkıyor. “Galiba geç kalınmış,” diyor kadına. “Ona daha<a id="GBS.0081.01"/> fazla yardım edemiyorum. Perşembe günü gelecek doktoru bekleyebilirsin ya da keçiyi bana bırakabilirsin. Onun işini sessizce bitiririm. Buna itiraz etmez. Yapayım mı? Burada kalsın mı?”</p>
		<p>Kadın tereddüt ediyor, sonra başını iki yana sallıyor. Keçiyi kapıya doğru iteklemeye başlıyor.</p>
		<p>“Sonra gelip alabilirsin onu,” diyor Bev Shaw. “Ona yardımcı olacağım, hepsi bu.” Sesini denetim altında tutmaya<a id="GBS.0081.02"/> çalışsa da, yenilginin izlerini sezebiliyor David. Keçi de sezebiliyor; kayışlara vuruyor, sıçrayıp atılıyor, iğrenç şişlik arkasında sallanıyor. Kadın kayışı çözüyor, kenara fırlatıyor. Çıkıp gidiyorlar.</p>
		<p>“Bunun anlamı ne?” diye soruyor David.</p>
		<p>Bev Shaw yüzünü gizliyor, burnunu siliyor. “Bir şey yok. Kötü durumlar için yeterince öldürücüm var; ama hayvanların sahiplerini buna zorlayamayız.<a id="GBS.0081.03"/> Hayvan onlara ait, istedikleri gibi gebertmek isterler onu. Çok yazık! Ne kadar iyi bir hayvan, ne kadar yürekli, dürüst ve güvenilir!”</p>
		<p><em>Öldürücü</em>: Bir ilacın adı mı? David, ilaç fabrikalarından ayrı düşünemiyor bunu. Lethe’nin<a class="si-noteref" epub:type="noteref" href="#f17" id="ref_f17">17</a> sularından gelen ani bir karanlık.</p>
		<p>“Belki sizin sandığınızdan daha çok şey anlıyordur hayvan,” diyor David. Kadını avutmak istemesine kendi de şaşırıyor. “Belki keçi<a id="GBS.0081.04"/> bunları çoktan yaşamıştır. Deyim yerindeyse daha doğmadan biliyordur bunu. Ne de olsa burası Afrika. Burada ezelden beri keçi vardır. Çeliğin ya da ateşin ne işe yaradığını onlara söylemek gerekmez. Ölümün keçilere ne şekilde geldiğini bilirler. Buna hazırlıklı olarak doğarlar.”</p>
		<p>“Öyle mi düşünüyorsun?” diyor Bev Shaw. “Ben emin değilim. Ölmeye hazır olduğumuzu sanmıyorum. Hiçbirimiz değiliz,<a id="GBS.0081.05"/> yanımızda biri olmadan.”</p>
		<p>Taşlar yerine oturmaya başladı. Bu çirkin kadının nasıl bir görev üstlenmiş olduğunu, yavaş yavaş sezmeye başladı David. Bu kasvetli bina bir tedavi yeri değil –Bev’in uyguladığı tedavi çok amatörce– burası ölümden önceki son durak. Aklına bir öykü –kimin öyküsüydü St. Hubert’in mi?– geliyor; soluk soluğa ve çılgın gibi, peşindeki avcıların köpeklerinden kaçarak, küçük<a id="GBS.0082.01"/> kilisesine sığınan bir geyiği barındıran birinin öyküsünü hatırlıyor. Bev Shaw, veteriner değil de bir rahibe, bir New Age büyücüsü, nedense Afrika’nın acı çeken hayvanlarının yükünü hafifletmeye çalışıyor. Lucy, David’in onu ilginç bulacağını düşünmüştü. Ama Lucy yanılıyor. İlginç, uygun sözcük değil.</p>
		<p>David bütün bir öğleden sonrayı ameliyathanede geçiriyor, elinden geldiğince yardım ediyor.<a id="GBS.0082.02"/> Gelen son hayvan da bakıldıktan sonra Bev Shaw, David’i alıp avluyu gezdiriyor. Kuş kafesinde bir tek kuş var, kanadı yarılmış bir yavru. Bunun dışında yalnızca köpekler var; Lucy’nin iyi çiftleşmeden doğan safkanları gibi değil de iki kulübeyi ağzına kadar dolduran bir öbek kırma, sıska köpek, kesik kesik havlıyor, inliyor, heyecanla zıplıyorlar.</p>
		<p>David, Bev’in kuru yiyecekler koymasına ve<a id="GBS.0082.03"/> su kaplarını doldurmasına yardım ediyor. İki tane on kiloluk çuvalı boşaltıyorlar.</p>
		<p>“Bunların parasını nereden buluyorsun?” diye soruyor David.</p>
		<p>“Toptan alıyoruz. Halk veriyor. Bağış alıyoruz. Bedava iğdiş ediyoruz hayvanları, karşılığında bağış alıyoruz.”</p>
		<p>“Kim iğdiş ediyor?”</p>
		<p>“Dr. Oosthuizen, veterinerimiz. Ama haftada yalnızca bir gün, öğleden sonraları geliyor.”</p>
		<p>Köpeklerin yemek<a id="GBS.0082.04"/> yemesini seyrediyor David. Ne kadar az kavga ettiklerini görmek şaşırtıyor onu. Küçükler, güçsüzler geride duruyor, paylarına düşeni kabulleniyorlar, sıralarını bekliyorlar.</p>
		<p>“Sorun, bunların sayısının çok olması,” diyor Bev Shaw. “Anlamıyorlar elbet bizim de onlara anlatmamız olanaksız. Bizim ölçülerimize göre fazla, onlarınkine göre değil. Onlara kalsa çoğalır da çoğalırlar, dünyayı dolduruncaya<a id="GBS.0082.05"/> kadar. Bir sürü yavrusu olmanın kötü bir şey olduğunu bilmiyorlar. Ne kadar çoksalar o kadar keyifli. Kediler de öyle.”</p>
		<p>“Ve fareler.”</p>
		<p>“Ve fareler. Şimdi hatırladım; eve döndüğünde üstünde pire var mı, diye bak.”</p>
		<p>Karnı doymuş, gözleri sağlıkla parlayan köpeklerden biri, tel örgünün arkasından David’in parmaklarını koklayıp yalıyor.</p>
		<p>“Ne kadar da eşitlikçiler, değil mi,” diyor David.<a id="GBS.0083.01"/> “Sınıf yok. Bir başkasının arkasını koklamayacak kadar burnu büyük kimse yok aralarında.” Çömeliyor, köpeğin kendi yüzünü, soluğunu koklamasına izin veriyor. David’in zeki bir bakış, diye nitelediği şey var bu köpekte, oysa herhalde böyle bir şey yoktur.</p>
		<p>“Bunların hepsi ölecek mi?”</p>
		<p>“Kimsenin istemedikleri ölecek. Onların işini bitiriyoruz.”</p>
		<p>“Bunu yapan da sensin.”</p>
		<p>“Evet.”</p>
		<p>“Zor gelmiyor<a id="GBS.0083.02"/> mu?”</p>
		<p>“Geliyor. Hem de çok. Benim işimi bitirecek kişinin, bunu umursamadan yapacak biri olmasını istemezdim doğrusu. Ya sen?”</p>
		<p>David susuyor. Sonra, “Kızımın, beni sana neden yolladığını biliyor musun?” diyor.</p>
		<p>“Başının dertte olduğunu söyledi.”</p>
		<p>“Yalnızca dertte değil. Bence utanç denilecek bir durumdayım.”</p>
		<p>Gözlerini kadından ayırmıyor. Bev rahatsız olmuşa benziyor; ama belki de David’e<a id="GBS.0083.03"/> öyle geliyordur.</p>
		<p>“Bunu bildiğine göre, hâlâ işine yarar mıyım sence?”</p>
		<p>“Sen hazırsan...” Ellerini açıyor Bev, birbirine bastırıyor, yine açıyor. Ne söyleyeceğini bilemiyor, David de ona yardımcı olmuyor.</p>
		<p class="margined-dbl">Daha önce kızının yanında kısa süreli kalmıştı. Şimdiyse onun evini, yaşamını paylaşıyor. Eski alışkanlıkların, bir babanın alışkanlıklarının yeniden ortaya çıkmamasına dikkat etmesi gerekiyor:<a id="GBS.0083.04"/> tuvalet kâğıdını makarasına takmak, ışıkları söndürmek, kediyi kanepeden kovalamak. Yaşlılık için hazırlan, diye uyarıyor kendini. Uyum sağlamaya çalış. Bakımevine hazırlan.</p>
		<p>Yorgun numarası yapıyor ve akşam yemeğinden sonra odasına çekiliyor; gündelik yaşamını sürdüren Lucy’ nin çıkardığı sesler belli belirsiz ulaşıyor kulağına; açılıp kapatılan çekmeceler, radyo, telefon konuşmasının mırıltıları.<a id="GBS.0083.05"/> Lucy, Johannesburg’a mı telefon ediyor, Helen’le mi konuşuyor? David’in burada olması, o iki kadını birbirinden uzak mı tutuyor? Kendisi evdeyken o ikisi aynı yatağı paylaşmaya cesaret ederler mi? Gece yatakları gıcırdarsa utanırlar mı? Yaptıkları işi bırakacak kadar utanırlar mı? Ama kadınların birlikteyken ne yaptıkları hakkında o ne biliyor ki? Belki kadınların yatakları gıcırdatması gerekmez.<a id="GBS.0084.01"/> Ve bu ikisi hakkında ne biliyor, özellikle Lucy ile Helen hakkında? Belki de tıpkı çocuklar gibi birlikte yatıyorlardır, birbirine sokularak, dokunarak, kıkır kıkır gülerek, yeniden genç kızlıklarını yaşayarak; sevgiliden çok birer kız kardeş gibi. Bir yatağı paylaşarak, banyo küvetini paylaşarak, zencefilli çörekler pişirerek, birbirlerinin elbiselerini giyerek... Sevicilerin aşkı; kilo almak<a id="GBS.0084.02"/> için bahane bu.</p>
		<p>İşin aslı şu ki, kızının bir başka kadına karşı tutkuya kapılmasından hiç hoşlanmıyor, üstelik basit bir kadına. Yine de, kızının âşığı bir erkek olsaydı, David kendini daha mı mutlu hissederdi? Lucy için gerçekten istediği ne? Sonsuza kadar çocuk kalmasını, masum kalmasını, kendinin kalmasını istemiyor elbette, istediği kesinlikle bu değil. Ama David bir baba, alnında yazılı<a id="GBS.0084.03"/> olan bu ve bir baba, yaşlandıkça gitgide artan bir ölçüde –bunun aksi mümkün değildir– kızına yönelir. Kızı, onun ikinci kurtuluşu olur, yeniden doğan gençliğinin gelini. Peri masallarındaki kraliçelerin, kendi kızlarını öldürmeye çalışmalarına şaşmamak gerek!</p>
		<p>İçini çekiyor. Zavallı Lucy! Zavallı kız evlatlar! Ne biçim bir alın yazısı, ne biçim bir yük var sırtlarında! Ve erkek evlatlar; onların<a id="GBS.0084.04"/> da dertleri olmalı ama bu konudaki bilgisi daha az.</p>
		<p>Uyuyabilsem, diyor. Ama üşüyor, hiç uykusu da yok.</p>
		<p>Kalkıyor, sırtına bir ceket alıyor, yatağına dönüyor. Byron’un 1820’de yazdığı mektupları okuyor. Şişman, otuz iki yaşında bir orta yaşlı adam olarak Byron, Guiccioli’lerle birlikte Ravenna’da kalıyor; kendini beğenmiş, bodur metresi Teresa ve onun tatlı dilli, hain kocasıyla. Yaz sıcağı,<a id="GBS.0084.05"/> ikindi çayı, taşra dedikoduları ve pek gizlenmeyen esnemeler. “Kadınlar halka olup oturuyorlar, erkekler de can sıkıcı Faro oynuyorlar,” diye yazıyor Byron:</p>
		<section class="letter">
			<p>Zina’da evliliğin bütün bıktırıcılığını yeniden keşfediyor. Otuz yaşa, tutkulardan gerçekten, dolu dolu zevk almayı engelleyen bir şey olarak bakmışımdır.</p>
		</section>
		<p>Yine içini çekiyor David. Ne kadar kısa bir yaz, arkasından sonbahar, sonra<a id="GBS.0085.01"/> da kış! Saat gece yarısını geçene dek kitap okuyor ama bu bile uykusunu getirmiyor.</p>
	</section>
	<section class="si-footnotes" epub:type="footnote">
		<aside class="si-footnote" epub:type="footnote" id="f16"><a class="si-backref" href="#ref_f16">16</a><span class="si-footnote-text">. (İt.) Dokuma. (Y.N.)</span></aside>
		<aside class="si-footnote" epub:type="footnote" id="f17"><a class="si-backref" href="#ref_f17">17</a><span class="si-footnote-text">. Yunan mitolojisinde, Hades ülkesindeki bir pınarın ya da ovanın adıdır. Mistik nitelikli Orpheus kültüne göre, Trophonios kâhininin bulunduğu yerde bir bellek pınarıyla (Mnemosyne) bir unutuş pınarı (Lethe) vardır. (Y.N.)</span></aside>
	</section>
	<div style="display:none;"><a id="GBS.0085.02"/></div></body>
</html>