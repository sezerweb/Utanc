<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>Utanç</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:35d06487-73cf-28eb-c58a-46d3a3a28095"/>
	</head>
	<body xmlns:epub="http://www.idpf.org/2007/ops" class="chapter" epub:type="chapter"><div style="display:none;"><a id="GBS.0142.01"/></div>
		<section class="container">
		<h1 class="chapter-header">17</h1>
		<p>Pazar günü klinikte işleri bitiyor. Steyşın araba, cansız yüküyle dolu. Gitmeden önce David ameliyathanenin yerlerini paspaslıyor.</p>
		<p>“Ben yaparım,” diyor Bev Shaw, avludan içeri girerken. “Sen evine gitmek istersin herhalde.”</p>
		<p>“Acelem yok.”</p>
		<p>“Ne olursa olsun, sen daha değişik bir hayat tarzına alışıksındır.”</p>
		<p>“Değişik bir hayat tarzı mı? Hayatın değişik tarzları olduğunu bilmiyordum.”</p><div style="display:none;"><a id="GBS.0142.02"/></div>
		<p>“Yani, buradaki hayat senin için çok sıkıcı olmalı. Kendi ortamını arıyorsundur. Kadın arkadaşlarını özlüyorsundur.”</p>
		<p>“Kadın arkadaşlar, ha! Cape Town’dan niye ayrıldığımı Lucy sana anlatmış olmalı. Kadın arkadaşlarım bana pek uğur getirmediler orada.”</p>
		<p>“Ona sert davranmamalısın.”</p>
		<p>“Lucy’ye mi? Lucy’ye kızmak içimden gelmez.”</p>
		<p>“Lucy’yi demiyorum. Cape Town’daki genç kadını diyorum. Lucy<a id="GBS.0142.03"/> orada genç bir kadının senin başına çok iş açtığını söylüyor.”</p>
		<p>“Evet, orada genç bir kadın vardı. Ama çok iş açan bendim. O genç kadının başına en az onun benim başıma açtığı kadar iş açtım.”</p>
		<p>“Lucy üniversitedeki işinden ayrılmak zorunda kaldığını söylüyor. Güç olmalı. Pişmanlık duyuyor musun?”</p>
		<p>Amma da burnunu sokuyor! En ufak bir skandal kokusunun kadınları bu kadar heyecanlandırması<a id="GBS.0142.04"/> ne ilginç. Bu basit küçük yaratık, David’in onu şaşırtmaktan aciz olduğunu mu sanıyor? Yoksa şaşırmak, Bev’in üstlendiği görevlerden biri mi; dünyadaki tecavüz kotası azalsın diye yere yatıp tecavüz edilmeyi bekleyen bir rahibe gibi?</p>
		<p>“Pişmanlık duyuyor muyum? Bilmiyorum. Cape Town’da olanlar yüzünden buraya geldim. Burada mutsuz değilim.”</p>
		<p>“Ama o zaman... o zaman pişman olmuş muydun?”</p>
		<p><a id="GBS.0142.05"/>“O zaman mı? Yani tam yaparken mi? Elbette hayır. İş üstündeyken kuşku filan duyulmaz. Bunu senin de bildiğine eminim.”</p>
		<p>Bev kızarıyor. Orta yaşlı bir kadının bu kadar kızardığını görmeyeli epey zaman olmuş. Saçlarının dibine kadar kızarıyor.</p>
		<p>“Yine de Grahamstown’ı oldukça sakin buluyor olmalısın,” diye mırıldanıyor Bev. “Kıyaslarsan.”</p>
		<p>“Grahamstown’a bir diyeceğim yok. En azından burada<a id="GBS.0143.01"/> beni baştan çıkartacak kimse yok. Hem ben Grahamstown’da yaşamıyorum ki. Kızımla birlikte bir çiftlikte yaşıyorum.”</p>
		<p>Baştan çıkartacak kimse yok. Bir kadına, silik bir kadına bile söylenmeyecek kadar duygusuz bir söz bu. Ama herkesin gözünde silik değil Bev. Bir zamanlar Bill Shaw genç Bev’de bir şey bulmuş olmalı. Belki başka erkekler de.</p>
		<p>Bev’in yirmi yıl önceki halini gözünde canlandırmaya<a id="GBS.0143.02"/> çalışıyor, kısa boynu üzerinde yükselen yüzü arsızca bakıyordu belki, çilli cildi de kaba saba ve sağlıklıydı. İçinden gelen bir dürtüyle elini uzatıp parmağını Bev’in dudaklarının üzerinde gezdiriyor.</p>
		<p>Bev gözlerini yere eğiyor ama irkilmiyor. Tam tersine David’e yanıt veriyor; dudaklarını onun eline sürtüyor –hatta öpüyor bile denilebilir– bir yandan da kıpkırmızı kesiliyor.</p>
		<p>Bütün olup<a id="GBS.0143.03"/> biten bu. Daha öteye gitmiyorlar. Başka söz söylemeden David klinikten çıkıyor. Arkasından Bev’in ışıkları söndürdüğünü duyuyor.</p>
		<p>Ertesi gün, ikindide Bev telefon ediyor. “Saat dörtte klinikte buluşabilir miyiz,” diyor. Bir soru değil bu, bir bildiri, tiz, gergin bir sesle yapılmış bir bildiri. Az kalsın, “Neden?” diye soracak oluyor David; ama sonra susmanın daha iyi olduğunu düşünüyor. Yine<a id="GBS.0143.04"/> de şaşırıyor. Bev’ in daha önce bu tür işlere kalkışmamış olduğuna bahse girebilir. O masumluğu içinde Bev, zinanın böyle yapıldığını düşünüyor olmalı; kadın, peşindeki adama telefon eder, hazır olduğunu söyler.</p>
		<p>Klinik pazartesileri kapalı. David içeri giriyor, anahtarı çevirip kapıyı kilitliyor. Bev Shaw ameliyathanede, arkası ona dönük olarak ayakta duruyor. Onu kollarının arasına alıyor,<a id="GBS.0143.05"/> Bev kulağını David’in çenesine sürtüyor; David’in dudakları onun saçının küçük buklelerine değiyor. “Battaniye var,” diyor Bev. “Dolapta. En alttaki rafta.”</p>
		<p>İki battaniye, biri pembe, öteki gri; gelmeden önce herhalde yıkanmış, pudralanıp hazır olmak için kremlenmiş bir kadın tarafından evden gizlice getirilmiş; yanlış tahmin etmiyorsa bu kadın her pazar günü, pudralanıp kremlenmiş ve her olasılığa<a id="GBS.0144.01"/> karşı dolaba battaniye koymuş. David büyük kentten geldiği için, adı bir rezalete karıştığı için, Bev onun pek çok kadınla seviştiğini ve önüne çıkan her kadının da kendisiyle sevişmesini beklediğini sanıyor.</p>
		<p>Ameliyat masasıyla zemin arasında tercih yapıyorlar. David battaniyeleri yere seriyor, griyi alta, pembeyi üste. Işığı söndürüyor, odadan çıkıyor, arka kapının kilitli olup olmadığını<a id="GBS.0144.02"/> kontrol ediyor, bekliyor. Bev soyunurken giysilerinin çıkarttığı hışırtıyı duyuyor. Bev. Bir Bev’ le yatacağı hiç aklına gelmemişti.</p>
		<p>Bev battaniyenin altında yatıyor, yalnız başı dışarıda. O loşlukta bile bu görüntünün hiçbir çekiciliği yok. David donunu çıkarıyor, Bev’in yanına giriyor, ellerini onun bedeninde gezdiriyor. Göğüsleri pek küçük. Bedeni güçlü, beli neredeyse yok, güdük, küçük<a id="GBS.0144.03"/> bir fıçı gibi.</p>
		<p>Bev onun elini yakalıyor, bir şey tutuşturuyor. Bir prezervatif. Her şey önceden düşünülmüş, baştan sona.</p>
		<p>Buluşmaları hakkında David, en azından kendisinin üzerine düşen görevi yaptığını söyleyebilir. Tutkulu değil ama hoşlanmıyor da sayılmaz. Öyle ki sonunda Bev Shaw kendi kendinden hoşnut kalıyor. Amaçladığı her şey gerçekleşmiş. O, yani David Lurie, sıkıntıdan kurtarılmış,<a id="GBS.0144.04"/> bir kadın bir erkeği nasıl kurtarırsa öyle; arkadaşı Lucy Lurie’ye, kendisini zorlayan konuğu konusunda destek verilmiş.</p>
		<p>Bugünü unutmamalıyım, diye düşünüyor David, tükenmiş, yan yana yatarlarken. Melanie Isaacs’ın tatlı, genç bedeninden sonra geldiğim yere bakın. Alışmam gereken bu işte, bu, hatta daha da aşağısı.</p>
		<p>“Geç oldu,” diyor Bev Shaw, “gitmeliyim.”</p>
		<p>David battaniyeyi yana itip<a id="GBS.0144.05"/> ayağa kalkıyor, örtünmeye çalışmıyor. Bırakayım gözleri Romeosu’yla dolsun, onun sarkık omuzlarıyla, sıska baldırlarıyla. Gerçekten de geç olmuş. Ufukta son bir kızarıklık; ay doğmak üzere; hava puslu; çorak bir arazinin ötesinden, ön sıradaki barakalardan, uğultular duyuluyor. Kapıda Bev, son bir kez David’e yaslanıyor, başını onun göğsüne dayıyor. David itiraz etmiyor, daha önce onun ihtiyaç duyduğu<a id="GBS.0145.01"/> her şeyi yapmasına itiraz etmediği gibi. Emma Bovary’nin, önemli saatler yaşadığı ilk öğle sonrasında aynanın karşısında kasılarak durması geliyor aklına. <em>Bir âşığım var! Bir âşığım var</em>, diye şarkı söylüyor Emma, içinden. Eh, zavallı Bev Shaw da evine gidip şarkı söylesin bakalım. Hem ona zavallı Bev Shaw demekten de vazgeçmeli artık. Bev zavallıysa, kendisi besbeteri.</p>
	</section>
	<div style="display:none;"><a id="GBS.0145.02"/></div></body>
</html>