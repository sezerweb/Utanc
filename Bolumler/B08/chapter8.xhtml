<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>Utanç</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:35d06487-73cf-28eb-c58a-46d3a3a28095"/>
	</head>
	<body xmlns:epub="http://www.idpf.org/2007/ops" class="chapter" epub:type="chapter"><div style="display:none;"><a id="GBS.0067.01"/></div>
		<section class="container">
		<h1 class="chapter-header">8</h1>
		<p>Eastern Cape’in yukarı taraflarında kış sabahlarının ne kadar soğuk olabileceğini unutmuş David. Yanına uygun giysiler almamış; Lucy’den bir kazak istemesi gerekecek.</p>
		<p>Elleri ceplerinde, çiçek tarhlarının arasında dolaşıyor. Kenton Yolu’ndan, görünmeyen bir yerden bir otomobil gürültüyle geçiyor, sesi durgun havada asılı kalıyor. Başının üstünden bir kaz sürüsü uçuyor. David burada<a id="GBS.0067.02"/> nasıl zaman geçirecek?</p>
		<p>“Yürüyüşe çıkmak ister miydin?” diye soruyor Lucy arkasından.</p>
		<p>Köpeklerden üç tanesini yanlarına alıyorlar: Lucy’ nin tasma taktığı iki doberman ile sahibinin terk ettiği dişi buldog.</p>
		<p>Kulaklarını geriye yapıştırıp dışkısını yapmaya çalışıyor buldog. Ama bir şey çıkmıyor.</p>
		<p>“Güçlük çekiyor,” diyor Lucy. “İlaç vermem gerekecek.”</p>
		<p>Dişi köpek kendini zorlamayı sürdürüyor,<a id="GBS.0067.03"/> dilini dışarı çıkarıyor, seyredilmekten utanıyormuş gibi yan yan çevresine bakınıyor.</p>
		<p>Yoldan ayrılıyorlar, çalılıkların arasından yürüyorlar, sonra da seyrek ağaçlı bir çam ormanının içinden.</p>
		<p>“Şu ilişkin olan kız,” diyor Lucy, “ciddi bir şey miydi?”</p>
		<p>“Rosalind sana hikâyeyi anlatmadı mı?”</p>
		<p>“Ayrıntılara girmedi.”</p>
		<p>“Buralardan gelen biri. George’dan. Derslerimden birine giriyordu. Vasat<a id="GBS.0067.04"/> bir öğrenciyd, ama çok çekiciydi. Ciddi miydi? Bilmiyorum. Ama ciddi sonuçlar doğurduğu kesin.”</p>
		<p>“Ama şimdi bitti, değil mi? Onun özlemini çekmiyorsun, değil mi?”</p>
		<p>Bitti mi acaba? Özlüyor mu? “İlişkimiz bitti,” diyor.</p>
		<p>“Neden seni şikâyet etti?”</p>
		<p>“Söylemedi; sorma fırsatım da olmadı. Güç bir durumdaydı. Genç bir adam vardı, sevgilisiydi ya da eski sevgilisi, kızı zorluyordu. Derste de<a id="GBS.0067.05"/> sıkıntısı vardı. Sonra annesi ile babası olayı duyup Cape Town’a geldiler. Sanırım üzerindeki baskı çok fazla geldi.”</p>
		<p>“Bir de sen vardın.”</p>
		<p>“Evet, bir de ben vardım. Ben de pek kolay değildim herhalde.”</p>
		<p>Bir giriş kapısına geliyorlar, üzerinde “SAPPI Endüstrisi – İzinsiz Girmek Yasaktır” yazısı var. Geri dönüyorlar.</p>
		<p>“Eh,” diyor Lucy, “sen bu işin bedelini ödedin. Belki de, sonradan dönüp<a id="GBS.0068.01"/> bakınca senin hakkında kötü düşünmeyecektir. Kadınlar, şaşırtıcı derecede bağışlayıcı olabiliyorlar.”</p>
		<p>Bir sessizlik oluyor. Lucy, kendi kızı, kadınlar hakkında ona bir şeyler anlatmaya mı kalkışıyor?</p>
		<p>“Yeniden evlenmeyi düşündün mü?” diye soruyor Lucy.</p>
		<p>“Kendi akranım olan biriyle mi demek istiyorsun? Ben evlenecek adam değilim Lucy. Bunu sen de kendi gözlerinle gördün.”</p>
		<p>“Evet. Ama...”</p><div style="display:none;"><a id="GBS.0068.02"/></div>
		<p>“Ama ne? Ama çocukların peşinden koşmak yakışık almıyor mu?”</p>
		<p>“Öyle demek istemedim. Zaman geçtikçe senin için daha güçleşecek, kolaylaşmayacak.”</p>
		<p>Daha önce Lucy’yle özel hayatını hiç konuşmamıştı. Pek kolay olmuyor bu. Ama Lucy’yle konuşamazsa kiminle konuşabilir ki?</p>
		<p>“Blake’in ne dediğini hatırlıyor musun?” diye soruyor David. “Kötülüğü besleyeceğine beşikteyken boğ gitsin.”</p>
		<p>“Neden<a id="GBS.0068.03"/> söylüyorsun bunu bana?”</p>
		<p>“Gerçekleşmeyen arzular, gençlerde olduğu gibi yaşlılarda da çirkin bir yola girebilir.”</p>
		<p>“Bu yüzden mi?”</p>
		<p>“Yakın olduğum her kadın, bana kendimle ilgili bir şeyler öğretmiştir. Bu anlamda kadınlar, beni daha iyi bir insan yapmışlardır.”</p>
		<p>“Umarım bunun tersini de iddia etmiyorsundur. Yani kadınların seni tanıdıktan sonra daha iyi insanlar olduklarını.”</p>
		<p>Sertçe<a id="GBS.0068.04"/> bakıyor kıza. Kız gülümsüyor. “Şaka yaptım,” diyor.</p>
		<p>Asfalt yoldan yürüyerek geri dönüyorlar. Küçük çiftliğe sapan yerde daha önce fark etmediği boyalı bir tabela var: “KESİLMİŞ ÇİÇEKLER. SİKASLAR.” Bir de ok işareti: “1 km.”</p>
		<p>“Sikas mı?” diye soruyor David. “Ben onların yasak olduğunu sanıyordum.”</p>
		<p>“Ormandan kazıp çıkarmak yasak. Ben onları tohumdan üretiyorum. Sana göstereyim.”</p>
		<p>Yürümeye<a id="GBS.0068.05"/> devam ediyorlar. Genç köpekler kurtulmak için kayışlarını çekiştiriyorlar, dişi köpekse soluk soluğa arkadan geliyor.</p>
		<p>“Ya sen? Senin hayattan beklediğin bu mu?” Eliyle bahçeyi, damı güneşte parıldayan evi gösteriyor.</p>
		<p>“Bu bana yetiyor,” diyor Lucy, sakince.</p>
		<p class="margined-dbl">Günlerden cumartesi; pazar kurulan gün. Lucy, David’i anlaştıkları gibi saat beşte kaldırıyor, kahve yapmış. Soğuktan korunmak için<a id="GBS.0069.01"/> sarıp sarmalanarak bahçeye, Petrus’un yanına gidiyorlar; Petrus orada, bir halojen lambanın ışığında çiçekleri kesmeye başlamış bile.</p>
		<p>David, Petrus’tan işi kendisine devretmesini istiyor; ama çok geçmeden parmakları donuyor, demetleri bağlayamıyor. Sicimi Petrus’a geri verip kendisi paketleme ve kutulama yapıyor.</p>
		<p>Saat yedi olduğunda, şafak dağlara değdiğinde, köpekler huzursuzlanmaya başladığında<a id="GBS.0069.02"/> işleri bitiyor. Arabaya kutu kutu çiçekler, patates, kuru soğan, kabak çuvalları yerleştirilmiş. Arabayı Lucy kullanıyor, Petrus çiftlikte kalıyor. Arabanın ısıtıcısı çalışmıyor; gözlerini kısarak buğulanmış ön camdan dışarıya bakan Lucy, Grahamstown yoluna sapıyor. David, Lucy’nin yanında oturup onun hazırladığı sandviçleri yiyor. Burnu akıyor, Lucy’nin bunun farkına varmamasını diliyor.</p>
		<p><a id="GBS.0069.03"/>İşte: yeni bir serüven. Bir zamanlar arabayla okula, bale dersine, sirke ve buz pateni sahasına götürdüğü kızı, şimdi onu gezdiriyor, ona hayatı tanıtıyor; bu farklı, yabancı dünyayı gösteriyor.</p>
		<p>Donkin Meydanı’nda pazarcılar, tezgâhlarını kurup mallarını dizmeye başlamışlar bile. Havada ızgara et kokusu var. Kasabanın üstüne soğuk bir pus inmiş; insanlar ellerini ovuşturup ayaklarını yere vuruyorlar,<a id="GBS.0069.04"/> sövüyorlar. Bir hoş geldin (!) gösterisi var ama bereket Lucy oraya yanaşmıyor.</p>
		<p>Ürün bölümü olduğu anlaşılan yerdeler. Sol taraflarında üç tane Afrikalı kadın var, süt, <em>masa</em><a class="si-noteref" epub:type="noteref" href="#f14" id="ref_f14">14</a>, tereyağı satıyorlar; ayrıca üzerine ıslak bez örtülü bir kovada da çorbalık kemik. Sağ taraflarında yaşlı bir Afrikaner çift var; Lucy onları Tante Miems ve Oom Koos diye selamlıyor, bir de küçük yardımcıları var, başına<a id="GBS.0069.05"/> yün örgüsü bir kasket takmış olan bu çocuk on yaşında var yok. Lucy gibi onlar da patates ve soğan satıyorlar; ama ayrıca kavanozda reçeller, turşular, kurutulmuş meyveler, paket paket <em>buchu</em> çayları, balotu çayları ve baharatlar da.</p>
		<p>Lucy, yanına yelken bezinden iki sandalye almış. Bir termostan kahve içip ilk müşterileri bekliyorlar.</p>
		<p>David, iki hafta önce, bir sınıfta, ülkenin canı sıkkın<a id="GBS.0070.01"/> gençlerine “içmek” ile “içip bitirmek”, “yanmış” ile “yanıp bitmiş” arasındaki farkı açıklıyordu. Yapılan bir işin sonuna kadar götürüldüğünü belirleyen tamamlayıcı biçimi. Şimdi ne kadar geride kalmıştı bunlar! Yaşıyorum, yaşadım, yaşamıştım.</p>
		<p>Lucy’nin bir kileye boşaltılmış patatesleri temizlenmiş. Koos ile Miems’in patatesleri ise hâlâ topraklı. Sabah boyunca Lucy, neredeyse beş yüz rand<a id="GBS.0070.02"/> kazanıyor. Çiçeklerinin müşterisi var; saat on bir olunca fiyatlarını düşürüyor ve elinde kalan malları da bitiriyor. Süt ve et tezgâhında da işler iyi; ama kazık gibi, gülümsemeden yan yana oturan yaşlı çiftin işleri pek o kadar iyi gitmiyor.</p>
		<p>Lucy’nin müşterilerinin pek çoğu ona adıyla sesleniyor; çoğunlukla orta yaşlı kadınlar; sanki Lucy’nin başarısında payları varmış gibi tavırlarında bir<a id="GBS.0070.03"/> sahiplenme var. Lucy her defasında David’i onlarla tanıştırıyor: “Babamla tanıştırayım sizi, David Lurie, Cape Town’dan beni ziyarete geldi.” “Kızınızla gurur duyuyorsunuzdur Mr. Lurie,” diyorlar ona. “Evet, gurur duyuyorum,” diye yanıtlıyor onları David.</p>
		<p>Bu tanıştırmalardan birinin ardından, “Bev, hayvan barınağını çalıştırıyor,” diyor Lucy. “Ara sıra ona yardım ederim. Senin için bir sakıncası<a id="GBS.0070.04"/> yoksa eve dönerken ona uğrayacağız.”</p>
		<p>David, Bev Shaw’dan pek hoşlanmıyor; güdük, telaşlı bir kadın, siyah çilleri, kısacık kesilmiş, kıvırcık saçları var, boyunsuz. David, hoş görünmek için çaba harcamayan kadınlardan hiç hoşlanmaz. Lucy’nin arkadaşlarına karşı bu direnişi daha önce de göstermişti. Gururlanılacak şey değil bu; kafasına çöreklenmiş, yerleşmiş bir önyargı. Zihni, gidecek yeri<a id="GBS.0070.05"/> olmayan boş, yavan düşüncelerin sığınağı olmuş. Onları dışarı atmalı, zihnini temizlemeli. Ama bunu yapmak gelmiyor içinden ya da yeterince gelmiyor.</p>
		<p class="margined-dbl">Bir zamanlar Grahamstown’da etkin bir yardım derneği olan Hayvan Bakımı Derneği, çalışmalarını durdurmak zorunda kalmıştı. Bununla birlikte, başını Bev Shaw’ un çektiği bir avuç gönüllü, eski binalarında hâlâ bir klinik çalıştırıyorlar.</p>
		<p>Kendini<a id="GBS.0071.01"/> bildi bileli, Lucy’nin aralarından ayrılmadığı hayvanseverlere karşı değil David. Onlar olmasaydı dünya kuşkusuz yaşanmaz bir yer olurdu. Bu yüzden Bev Shaw, sokak kapısını açtığında yüzünün ifadesini düzeltiyor, oysa burnuna gelen kedi çişi, köpek pisliği ve Jeyes dezenfektanının kokusu midesini bulandırıyor.</p>
		<p>Ev tam tahmin ettiği gibi: kırık dökük mobilyalar, ıvır zıvır süsler (porselen çoban<a id="GBS.0071.02"/> kızlar, inek çanları, devekuşu tüyünden bir sinek kovucu), inleyen bir radyo, kafeslerinde cıvıldayan kuşlar, ayak altında bir sürü kedi... O evde yalnızca Bev Shaw yok, Bill Shaw da var, o da Bev gibi bodur; mutfaktaki masada çay içiyor, yüzü pancar gibi, saçları gümüş rengi, üzerinde dökük yakalı bir kazak var. “Otursana Dave,” diyor Bill. “Bir fincan al kendine, yabancı gibi davranma.”</p>
		<p><a id="GBS.0071.03"/>Uzun bir sabahtı, David yorgun, en istemediği şey, bu insanlarla incir çekirdeğini doldurmayacak laflar etmek. Lucy’ye bakıyor. “Kalmayacağız Bill,” diyor Lucy, “birkaç ilaç almak için uğradım.”</p>
		<p>David pencereden, Shaw’ların arka avlusuna göz atıyor: kurtların yediği meyvelerini yere döken bir elma ağacı, karmakarışık büyümüş yabanotları, galvanizli sac levhalarla çit çekilmiş bir alan, tahta<a id="GBS.0071.04"/> istif rafları, eski araba lastikleri; ortalıkta tavuklar eşeleniyor; inanılmaz derecede bir Afrika antilopuna benzeyen bir şey bir köşede sızıp kalmış.</p>
		<p>“Ne düşünüyorsun?” diyor Lucy, daha sonra otomobilde.</p>
		<p>“Kaba olmak istemem. Kendi içinde bir alt kültür bu, buna eminim. Çocukları yok mu?”</p>
		<p>“Hayır, yok. Bev’i küçümseme. Budala değil o. Büyük işler başarıyor. Yıllardır D Köyü’ne gidiyor,<a id="GBS.0071.05"/> önceleri Hayvan Bakımı adına gitti, şimdi de kendi adına.”</p>
		<p>“Boşuna bir çaba herhalde.”</p>
		<p>“Evet, öyle. Artık yardım gelmiyor. Ülkenin öncelikleri listesinde hayvanların yeri yok.”</p>
		<p>“Umudu kırılıyordur. Senin de.”</p>
		<p>“Evet. Hayır. Önemi var mı? Onun yardım ettiği hayvanlar umutsuz değil. Büyük ölçüde kurtarılıyorlar.”</p>
		<p>“Harika o zaman. Kusuruma bakma yavrum, bu konuya ilgi duymak elimden<a id="GBS.0072.01"/> gelmiyor işte. Yaptığın şey hayran olunacak bir şey, onun yaptığı da ama benim gözümde hayvanseverler bir tür Hıristiyan gibi. Herkes o kadar neşeli ve iyi niyetli ki, bir süre sonra gidip bir yerleri yağma etmek, talan etmek için kaşınıyorsun. Ya da kedinin birini tekmelemek için.”</p>
		<p>Yaptığı çıkıştan şaşkın. Oysa huysuzluk yapmak istemiyor.</p>
		<p>“Benim daha önemli işlerle meşgul olmam gerektiğini<a id="GBS.0072.02"/> düşünüyorsun,” diyor Lucy. Yoldalar; Lucy, ona hiç bakmadan sürüyor otomobili. “Senin kızın olduğum için hayatımı daha iyi kullanmam gerektiğini düşünüyorsun.”</p>
		<p>David başını sallamaya başlamış bile. “Hayır... Hayır... Hayır,” diye mırıldanıyor.</p>
		<p>“Natürmort tablolar yapmam ya da Rusça öğrenmem gerektiğini düşünüyorsun. Bev ve Bill Shaw gibi arkadaşlarım olmasını onaylamıyorsun, çünkü onlar,<a id="GBS.0072.03"/> benim daha iyi bir hayata ulaşmamda yardımcı olamazlar.”</p>
		<p>“Bu doğru değil Lucy.”</p>
		<p>“Ama doğru. Onlar daha iyi bir hayata ulaşmamda yardımcı olamazlar bunun da nedeni, daha iyi bir hayat olmaması. Yalnızca bu hayat var. Hayvanlarla paylaştığımız. Bev gibi insanların koymaya çalıştıkları örnek bu. Benim uymaya çalıştığım örnek bu. İnsan olarak sahip olduğumuz ayrıcalıklarımızdan bazılarını hayvanlarla<a id="GBS.0072.04"/> paylaşmak. Bir başka hayatta, dünyaya bir domuz ya da bir köpek olarak gelip şimdi domuzların ya da köpeklerin aramızda yaşadıkları gibi yaşamak zorunda kalmak istemiyorum.”</p>
		<p>“Lucy, canım, öfkelenme. Evet, haklısın, bundan başka hayat yok. Hayvanlara gelince, ne olursa olsun onlara iyi davranalım. Ama bakış açımızı yitirmeyelim. Biz hayvanlardan farklı yaratıklarız. Daha üstün değiliz, yalnızca<a id="GBS.0072.05"/> değişiğiz. Öyleyse, onlara iyi davranacaksak iyiliksever olduğumuz için yapalım bunu, kendimizi suçlu hissettiğimiz için ya da günah işleme korkusundan değil.”</p>
		<p>Lucy içini çekiyor. David’in söylevine yanıt verecek gibi oluyor ama susuyor. Eve kadar konuşmuyorlar.</p>
	</section>
	<section class="si-footnotes" epub:type="footnote">
			<aside class="si-footnote" epub:type="footnote" id="f14"><a class="si-backref" href="#ref_f14">14</a><span class="si-footnote-text">. (İsp.) Tortilla hamuru. (Y.N.)</span></aside>
		</section>
	<div style="display:none;"><a id="GBS.0072.06"/></div></body>
</html>