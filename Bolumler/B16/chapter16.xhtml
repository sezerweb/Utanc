<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>Utanç</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:35d06487-73cf-28eb-c58a-46d3a3a28095"/>
	</head>
	<body xmlns:epub="http://www.idpf.org/2007/ops" class="chapter" epub:type="chapter"><div style="display:none;"><a id="GBS.0131.01"/></div>
		<section class="container">
		<h1 class="chapter-header">16</h1>
		<p>Ertesi gün öğleye kadar, Lucy, David’den uzak duruyor. Petrus’la yapılacağını söylediği görüşme gerçekleşmiyor. Sonra, akşamüzeri Petrus gelip arka kapıyı tıklatıyor; her zamanki gibi çalışkan havalarda, ayaklarında çizmeleri, sırtında tulumu var. Boruları döşemenin zamanı geldi, diyor. Su deposu ile yeni evinin bulunduğu yer arasına PVC borular döşemek istiyor, iki yüz metre kadar bir<a id="GBS.0131.02"/> uzaklık bu. Acaba aletleri ödünç alabilir mi ve acaba David, onun regülatörü yerleştirmesine yardım edebilir mi?</p>
		<p>“Regülatörden filan anlamam ben. Boru döşemekten de anlamam.” Petrus’a yardımcı olmak gelmiyor içinden.</p>
		<p>“Tesisat kurmayacağız,” diyor Petrus, “boruları yerleştireceğiz. Yalnızca boruları koyacağız.”</p>
		<p>Depoya giderlerken Petrus, çeşitli regülatörlerden söz ediyor, tazyikli supaplardan,<a id="GBS.0131.03"/> dirseklerden; sözcükleri yaya yaya konuşuyor, bu konudaki ustalığıyla övündüğü belli. Yeni borular, Lucy’nin arazisinden geçecek diyor, onun izin vermesinden pek hoşnut. “İleri fikirli” Lucy. “İleri fikirli bir hanım o, geri fikirli değil.”</p>
		<p>Verdiği partiden, gözlerini kırpıştıran çocuktan hiç söz açmıyor Petrus. Sanki hiçbir şey olmamış gibi.</p>
		<p>Barajda David’e düşen görevin ne olduğu çok geçmeden<a id="GBS.0131.04"/> anlaşılıyor. Petrus, boru yerleştirme ya da boru tesisatı konusunda danışmak için çağırmamış onu, onu bunu tutsun, aletleri uzatsın, yani kendisinin <em>handlanger</em>’i<a class="si-noteref" epub:type="noteref" href="#f28" id="ref_f28">28</a> olsun diye getirmiş. Bu role itirazı yok David’in. Petrus iyi bir usta, onu seyretmek, eğitim almaya benziyor. David’in hoşlanmadığı şey, Petrus’un kendisi. Petrus tasarıları hakkında tekdüze bir sesle konuştukça, David’in ona karşı<a id="GBS.0131.05"/> duyduğu soğukluk da gitgide artıyor. Issız bir adada Petrus’la baş başa kalmak istemez doğrusu. Onunla evli olmak da istemez. Hükmedici bir kişilik. Genç karısı mutlu görünüyor; ama o kadının kim bilir anlatacağı neler vardır diye düşünüyor David.</p>
		<p>Sonunda, artık dayanamaz duruma gelince konuyu açıyor. “Petrus,” diyor, “dün gece senin evinde gördüğüm şu genç adam, adı ne onun ve şimdi nerede?”</p><div style="display:none;"><a id="GBS.0132.01"/></div>
		<p>Petrus kasketini çıkarıyor, alnını siliyor. Bugün başında, Güney Afrika Demiryolları ve Limanları armasını taşıyan siperlikli bir kasket var. Petrus’un şapka koleksiyonu var sanki.</p>
		<p>“Bak,” diyor Petrus, alnını kırıştırarak, “David, söylediğin çok ağır bir şey, yani o çocuğun hırsız olduğu. Ona hırsız dediğin için sana çok öfkelenmiş. Herkese de söylüyor bunu. Ve barışı sağlamak da bana düşüyor.<a id="GBS.0132.02"/> Bu yüzden benim işim de zor.”</p>
		<p>“Bu işe seni bulaştırmaya niyetim yok Petrus. Bana çocuğun adını ve nerede bulunabileceğini söyle, ben de bu bilgiyi polise ileteyim. Ondan sonra soruşturma işini ve o çocuk ile arkadaşlarının mahkemeye çıkarılmasını polise bırakırız. Sen karışmazsın bu işe, ben de karışmam, mahkemenin işi olur bu.”</p>
		<p>Petrus geriniyor, yüzünü güneşe tutuyor. “Ama sigorta sana<a id="GBS.0132.03"/> yeni bir araba verir.”</p>
		<p>Bu bir soru mu? Bir bildirim mi? Nasıl bir oyun oynuyor Petrus? “Sigorta bana yeni araba vermeyecek,” diyor David, sabrını yitirmemeye çalışarak. “Yani bu ülkedeki bunca araba hırsızlığından sonra sigorta şirketi hâlâ iflas etmemişse, eski arabanın değeri onların gözünde neyse, bana onun belli bir yüzdesini ödeyecek. Bu da yeni bir araba almaya yetmez. Her neyse, bu bir<a id="GBS.0132.04"/> ilke sorunu. Adaletin sağlanmasını sigorta şirketlerinden bekleyemeyiz. Bu onların işi değil.”</p>
		<p>“Ama o çocuktan arabanı geri alamazsın ki. O sana arabanı geri veremez. Senin arabanın nerede olduğunu bilmiyor. Araban yok artık. En iyisi sen sigortadan alacağın parayla yeni bir araba al, böylece yeniden araban olur.”</p>
		<p>Nasıl oldu da tartışma bu çıkmaz sokağa girdi? David başka bir yol deniyor.<a id="GBS.0132.05"/> “Petrus, söylesene, bu çocuk senin akraban mı?”</p>
		<p>“Hem neden,” diye sözünü sürdürüyor Petrus, David’ in sorusunu duymazdan gelerek, “bu çocuğu polise teslim etmek istiyorsun? Yaşı küçük, hapse attıramazsın ki.”</p>
		<p>“On sekiz yaşındaysa mahkemeye çıkarılabilir. On altı yaşındaysa da çıkarılabilir.”</p>
		<p>“Yo, yo, on sekiz yaşında değil.”</p>
		<p>“Nereden biliyorsun? Bana kalırsa on sekiz yaşında, hatta<a id="GBS.0133.01"/> on sekizden de büyük.”</p>
		<p>“Biliyorum, biliyorum! Genç o, hapse giremez, yasa böyle, gençler hapse atılamaz, salıverirler!”</p>
		<p>Belli ki, Petrus’a göre bu söylediği, tartışmayı bitiriyor. Bir dizinin üstüne çöküyor ve boşaltma borusunun üstündeki birleşme yeriyle uğraşmaya başlıyor.</p>
		<p>“Petrus, kızım iyi bir komşu olmak istiyor, iyi bir yurttaş ve iyi bir komşu. Eastern Cape’i seviyor. Yaşamını<a id="GBS.0133.02"/> burada kurmak istiyor, herkesle iyi geçinmek istiyor. Ama her an haydutların saldırısına uğramak tehlikesiyle karşı karşıya olursa ve bu haydutlar da ceza almadan kurtulacaklarsa nasıl gerçekleştirebilir isteklerini? Beni anladığına eminim!”</p>
		<p>Petrus borunun dirseğini takmaya çalışıyor. Ellerinin derisinde derin, sert çatlaklar var; çalışırken hafif hafif homurdanıyor; söylenenleri duyup duymadığı<a id="GBS.0133.03"/> anlaşılmıyor.</p>
		<p>“Lucy burada güvenlikte,” diyor birdenbire. “Her şey yolunda. Onu bırakıp gidebilirsin, güvenlikte o.”</p>
		<p>“Ama güvenlikte değil, Petrus! Kesinlikle değil! Ayın yirmi birinde burada neler olduğunu biliyorsun.”</p>
		<p>“Evet, neler olduğunu biliyorum. Ama şimdi her şey yolunda.”</p>
		<p>“Kim söylüyor bunu?”</p>
		<p>“Ben söylüyorum.”</p>
		<p>“Sen mi söylüyorsun? Sen mi koruyacaksın onu?”</p>
		<p>“Ben koruyacağım.”</p><div style="display:none;"><a id="GBS.0133.04"/></div>
		<p>“Geçen sefer korumadın ama.”</p>
		<p>Petrus borunun üzerine biraz daha yağ sürüyor.</p>
		<p>“Neler olduğunu bildiğini söylüyorsun; ama geçen sefer onu korumadın,” diye yineliyor David. “Sen gittin, arkadan da o üç serseri çıkageldi, şimdi de onlardan biriyle arkadaş olduğun anlaşılıyor. Bundan nasıl bir sonuç çıkarmalıyım sence?”</p>
		<p>Bu sözleriyle ilk kez Petrus’u suçluyor gibi. Ama neden olmasın?</p>
		<p><a id="GBS.0133.05"/>“O çocuk suçlu değil,” diyor Petrus. “Bir cani değil o. Hırsız değil.”</p>
		<p>“Benim söz ettiğim yalnızca hırsızlık değil. Bir başka suç daha işlendi, çok daha ağır bir suç. Neler olduğunu biliyorum dediğine göre, ne demek istediğimi de biliyorsundur.”</p>
		<p>“O suçlu değil. Çok genç o. Bütün bunlar büyük bir hata yalnızca.”</p>
		<p>“Biliyor musun?”</p>
		<p>“Biliyorum.” Boru yerine oturuyor. Petrus kelepçeyi boruya<a id="GBS.0134.01"/> takıyor, sıkıştırıyor, ayağa kalkıyor, sırtını dikleştiriyor. “Biliyorum. Biliyorum diyorum sana.”</p>
		<p>“Biliyorsun. Geleceği de biliyorsun. Ne diyebilirim? Diyeceğini dedin. Burada bana daha ihtiyacın var mı?”</p>
		<p>“Yo, gerisi kolay, yalnızca boruyu yere gömeceğim.”</p>
		<p class="margined-dbl">Petrus sigorta şirketlerine güveniyor olsa da David’in talebi konusunda hiçbir kıpırtı yok. Araba olmadan David kendini çiftlikte<a id="GBS.0134.02"/> kıstırılmış hissediyor.</p>
		<p>Klinikte geçirdiği öğle sonralarının birinde David, Bev Shaw’a dert yanıyor. “Lucy ile anlaşamıyoruz,” diyor. “Sanırım bunda şaşılacak bir şey yok. Anne babalar ile çocuklar bir arada yaşayamıyorlar. Normal koşullarda, ben şimdiye kadar çoktan çiftlikten ayrılmış, Cape Town’a dönmüş olurdum. Ama Lucy’yi çiftlikte bir başına bırakamıyorum. Güvenlikte değil. İşleri Petrus’a<a id="GBS.0134.03"/> bırakıp dinlenmesi için onu ikna etmeye çalışıyorum. Ama beni dinlemiyor.”</p>
		<p>“İnsan çocuklarını rahat bırakmalıdır, David. Ölünceye kadar Lucy’ye göz kulak olamazsın.”</p>
		<p>“Ben Lucy’yi çoktan rahat bıraktım. Benim kadar az korumacı baba yoktur. Lucy gerçekten tehlikede. Bunu bize gösterdiler.”</p>
		<p>“Her şey yoluna girer. Petrus, onu kanatları altına alır.”</p>
		<p>“Petrus mu? Petrus neden onu kanatları<a id="GBS.0134.04"/> altına almak istesin ki?”</p>
		<p>“Petrus’u küçümsüyorsun. Lucy pazarda satacağı ürünleri bahçesinde yetiştirsin diye, Petrus canını dişine takıp çalıştı. Petrus olmasaydı Lucy bugün bulunduğu yerde olmazdı. Her şeyi Petrus’a borçludur demek istemiyorum; ama ona çok şey borçlu.”</p>
		<p>“Öyle olabilir. Soru şu: Petrus ona neler borçlu?”</p>
		<p>“Petrus iyi biridir. Ona güvenebilirsin.”</p>
		<p>“Petrus’a güvenmek<a id="GBS.0134.05"/> mi? Petrus sakallı olduğu, pipo kullandığı ve baston taşıdığı için onun geçmişe bağlı <em>kaffir</em>’lerden<a class="si-noteref" epub:type="noteref" href="#f29" id="ref_f29">29</a> biri olduğunu sanıyorsun. Ama durum hiç de öyle değil. Petrus öyle bir <em>kaffir</em> değil, iyi yürekli bir ihtiyarcık da değil. Bana kalırsa Petrus, Lucy burayı bıraksın diye kıvranıyor. Kanıt istiyorsan, Lucy ile benim başıma gelenlere bir bak. Fikir Petrus’un olmayabilir; ama onun bu işe göz yumduğu<a id="GBS.0135.01"/> kesin, bizi uyarmadığı kesin, olay sırasında yakınlarda bulunmamak için özen gösterdiği kesin.”</p>
		<p>David’in öfkeli konuşması Bev Shaw’u şaşırtıyor. “Zavallı Lucy,” diye fısıldıyor. “Ne kadar çok şey geçti başından!”</p>
		<p>“Başından neler geçtiğini biliyorum. Ben de oradaydım!”</p>
		<p>Bev gözlerini açarak ona bakıyor. “Ama sen orada değilmişsin David. Lucy öyle söyledi. Sen orada değilmişsin.”</p>
		<p><em>Sen<a id="GBS.0135.02"/> orada değilmişsin. Ne olduğunu bilmiyorsun</em>. David şaşkın. Bev Shaw’a göre, Lucy’ye göre, nerede değildi o? Eve zorla girenlerin tecavüzü gerçekleştirdikleri odada mı değildi? David’in, ırza tecavüzün ne olduğunu bilmediğini mi sanıyor bunlar? Onun da kızıyla birlikte acı çekmediğini mi sanıyorlar? Hayal edebildiğinden öte şeyler mi olmuştu? Yoksa tecavüz söz konusu olunca bir erkekle bir kadının<a id="GBS.0135.03"/> olaya farklı konumlardan baktığını mı sanıyorlar? Yanıt ne olursa olsun David öfkeli, kendisine olayın dışındaymış gibi davranıldığı için öfkeli.</p>
		<p>Çalınan televizyonun yerine ufak bir televizyon alıyor David. Akşamları, yemekten sonra Lucy’yle birlikte kanepede oturup haberleri izliyorlar, sonra da, katlanabilirlerse, eğlence programlarını.</p>
		<p>Evet, ziyareti fazla uzadı, hem David böyle düşünüyor,<a id="GBS.0135.04"/> hem de Lucy. Bavulunda getirdiği eşyalarla yetinmekten, durup dinlenmeden bahçenin çakıl döşeli araba yolundaki gıcırtılara kulak vermekten yorgun. Yeniden kendi çalışma masasının başında oturabilmeyi, kendi yatağında uyuyabilmeyi istiyor. Ama Cape Town çok uzakta, neredeyse bir başka ülke orası. Bev’in öğütlerine, Petrus’un verdiği güvencelere, Lucy’nin inatçılığına karşın, kızını bir başına<a id="GBS.0135.05"/> bırakıp gitmeye hazır değil. Şimdilik burada yaşayacak; bu zamanda, bu yerde.</p>
		<p>Gözü yeniden kusursuz görür duruma gelmiş. Başının derisi iyileşiyor; o yağlı pansumanı koymasına artık gerek yok. Yalnızca kulağının her gün bakıma ihtiyacı var. Zaman gerçekten her şeyin ilacı. Görünüşe göre Lucy de iyileşiyor, iyileşmese de unutuyor, o günün anısının üzerine kabuk bağlatıyor, kılıfa sokuyor onu,<a id="GBS.0136.01"/> mühürlüyor. Böylece günün birinde, “soyulduğumuz gün” diyebilecek ve o günü yalnızca soyuldukları gün olarak anacak.</p>
		<p>David, gündüz saatlerini evin dışında geçirmeye çalışıyor, Lucy’yi evde istediği gibi soluk alsın diye rahat bırakıyor. Bahçede çalışıyor; yorulunca barajın yanına oturuyor, ördek ailesinin geliş gidişlerini izliyor, Byron projesi üzerinde kafa yoruyor.</p>
		<p>Proje ilerlemiyor.<a id="GBS.0136.02"/> Bölük pörçük şeylerden başka bir şey oluşmuyor. İlk bölümün ilk repliklerini hâlâ yazıya dökememiş. İlk notalar bir türlü yerine oturmuyor. Kimi zaman, bir yılı aşkın süredir hayalet gibi peşini bırakmayan öykü kahramanlarının silinip gideceklerinden korkuyor. Hatta içlerinden en öne çıkanı, Byron’un şirret arkadaşı Teresa Guiccioli’ye fırlattığı tutkulu kontraltoları duymak için yanıp tutuştuğu Margarita<a id="GBS.0136.03"/> Cogni bile silikleşiyor. Bu kahramanların kayboluşu David’in içini umarsızlıkla dolduruyor, temel olarak koyu, hareketsiz ve baş ağrısı kadar yapışkan bir umarsızlıkla.</p>
		<p>Fırsat buldukça Hayvan Kliniği’ne gidiyor, ustalık istemeyen bütün görevlere talip oluyor: doyurmak, temizlemek, yerleri silmek...</p>
		<p>Klinikte bakılan hayvanların çoğu köpek, pek az da kedi var; kümes hayvanları için D Köyü’nün<a id="GBS.0136.04"/> kendi veteriner altyapısı var, kendi ilaçları, kendi tedavi uzmanları. Kliniğe getirilen köpekler, hasta olanlar, bacakları kırılanlar, ısırılıp iltihap kapmış olanlar, uyuzlular, ihmal edilenler, iyi ya da kötü durumda olanlar; yaşlılar, kötü beslenenler, bağırsak kurtları olanlar; ama en çok da fazla doğuranlar. Çok fazla köpek var. İnsanlar kliniğe köpek getirdiklerinde açıkça, “Bu köpeği öldürün,<a id="GBS.0136.05"/> diye buraya getirdim,” demiyorlar; ama bekledikleri bu; köpekten kurtulmak, ortadan kaldırmak, bırakıp unutmak istiyorlar. İstedikleri aslında <em>Lösung</em><a class="si-noteref" epub:type="noteref" href="#f30" id="ref_f30">30</a> buharlaştırma, tıpkı alkolün sudan buharlaştırılması gibi, arkasında kalıntı, tat bırakmadan.</p>
		<p>Pazar günleri öğleden sonra kliniğin kapısı kapatılıp kilitleniyor ve David, Bev Shaw’a o haftanın gereksiz köpeklerini <em>lösen</em>’de yardımcı oluyor. Arka<a id="GBS.0137.01"/> taraftaki kafesten onları birer birer alıyor ve yol göstererek ya da kucağında taşıyarak tiyatro sahnesine getiriyor. Her birinin dünyadaki en son dakikalarında Bev olanca dikkatini onlara veriyor, onları okşuyor, onlarla konuşuyor, ölümü kolaylaştırıyor. Eğer ara sıra kandırılamayan köpek olursa, bunun nedeni David’in varlığı; yanlış koku salgılıyor (<em>İnsanın düşüncelerinin kokusunu alabilirler</em><a id="GBS.0137.02"/>), utanmanın kokusunu. Yine de, iğne damarı bulurken, ilaç kalbe giderken, bacakları kıvrılıp gözlerinin feri sönerken köpekleri tutan David oluyor.</p>
		<p>Bu işe alışacağını sanmıştı. Ama olmuyor. Ne kadar çok ölümde bulunursa o kadar sinirli oluyor. Bir pazar akşamı, Lucy’nin steyşınıyla eve dönerken, kendine gelebilmek için yolun kenarında durmak zorunda kalıyor. Gözyaşlarının akmasını engelleyemiyor;<a id="GBS.0137.03"/> elleri titriyor.</p>
		<p>Kendisine neler olduğunu anlamıyor. O güne kadar hayvanlara karşı kayıtsız sayılırdı. Felsefi açıdan şiddeti onaylamasa da, kendi doğasında acımasızlık olup olmadığını bilmiyor. Aslında ne acımasız, ne değil. Görevlerini yaparken acımasız olmaları beklenen insanların, örneğin mezbahalarda çalışanların yüreklerinin kabuk bağladığını tahmin ediyor. Alışkanlık sertleştirir; pek<a id="GBS.0137.04"/> çok kişi böyle olmalı; ama onun durumunda böyle değil gibi. Sert davranmak elinden gelmiyor sanki.</p>
		<p>Sahnede yaşananlar onu müthiş etkiliyor. Köpeklerin, ölme zamanlarının geldiğini anladıklarına emin. Sessizce çalışılmasına ve yapılan işlemin acı vermemesine karşın, Bev Shaw’un düşündüğü ve kendisinin de düşünmeye çabaladığı iyi düşüncelere karşın, yeni ölen köpeklerin leşlerini içine koydukları<a id="GBS.0137.05"/> hava geçirmez torbalara karşın, avludaki köpekler içeride olanların kokusunu alıyorlar. Sanki onlar da ölüm utancını hissedermiş gibi, kulaklarını kafalarına yapıştırıyor, kuyruklarını sarkıtıyorlar; ayaklarını yere kenetlediklerinden eşikten geçirmek için onları çekmek, itmek ya da kucağa alıp taşımak gerekiyor. Masanın üzerinde bazıları delice sağa sola saldırıyor, bazılarıysa kederli kederli<a id="GBS.0138.01"/> uluyorlar; Bev’in elindeki iğneye doğrudan bakan yok, bu iğnenin kendilerine büyük zararı dokunacağını bilir gibiler.</p>
		<p>En kötüleri, David’i koklayıp elini yalamaya çalışanlar. David yalanmaktan hiçbir zaman hoşlanmamıştı, bu yüzden ilk tepkisi elini çekmek oluyor. Aslında bir katilken neden en yakın arkadaşlarıymış gibi davranmalı ki? Ama sonra yumuşuyor. Üstünde ölümün gölgesi dolaşan bir yaratığa,<a id="GBS.0138.02"/> dokunuşu David’i iğrendiriyormuş da geri çekiliyormuş duygusunu vermenin yararı ne? Bu yüzden köpeklerin, eğer isterlerse, elini yalamasına izin veriyor, tıpkı köpekler izin verirse Bev Shaw’un onları okşayıp öpmesi gibi.</p>
		<p>Umarım duygusal değilimdir, diye düşünüyor David. Öldürdüğü hayvanlara ya da Bev Shaw’a aşırı hassasiyet göstermemeye çalışıyor. Bev Shaw’un kendisine, “Biri yapmalı bunu,”<a id="GBS.0138.03"/> diye yanıt verdiğini duymamak için ona, “Bunu nasıl yaptığını bilemiyorum,” demekten kaçınıyor. Bev Shaw’un melek değil de şeytan olduğu, sevecenlik maskesi altında bir cellatınki kadar katı bir yürek barındırabileceği olasılığını akıldan uzak tutmuyor. Kafasının karışmamasına çalışıyor.</p>
		<p>İğneyi yapan Bev Shaw olduğuna göre, köpek leşlerini atma görevi de David’e kalıyor. Her öldürme seansından<a id="GBS.0138.04"/> sonra steyşın arabayı doldurup Settlers Hastanesi’nin arazisindeki yakma fırınına gidiyor, kara torbalar içindeki köpek leşlerini alevlere teslim ediyor.</p>
		<p>Seanstan hemen sonra torbaları el arabasıyla fırına götürmek ve onları oradaki personele teslim etmek daha kolay olurdu. Ama böyle yapmak, köpekleri orada, bütün hafta sonunun çöpleriyle bir arada bırakmak demekti: hastane atıklarıyla, yolun<a id="GBS.0138.05"/> kenarına süpürülüp yığılmış leşlerle, tabakhaneden gelen pis kokulu atıklarla; gelişigüzel ve korkunç bir karışım. Köpeklerin böyle aşağılanmasına hazır değil.</p>
		<p>Bu yüzden, pazar akşamları, torbaları Lucy’nin steyşınının arkasına atıp çiftliğe getiriyor, gece arabada bırakıyor, pazartesi sabahı da onları hastanenin arazisine götürüyor. Orada onları birer birer raylı yük arabasına koyuyor, arabayı<a id="GBS.0139.01"/> çelik kapıdan geçirip alevlerin içine götüren mekanizmayı çalıştırıyor, arabanın içindekileri boşaltmak için kolu çekiyor, sonra da arabayı geri alıyor; o arada normal olarak bu işle görevli olan işçiler kenarda durup seyrediyorlar.</p>
		<p>İlk gittiği pazartesi, yakma işlemini işçilere bırakmıştı. Köpekler, öldükten sonra kaskatı kesilmişlerdi. Cansız bacakları yük arabasının parmaklıklarına sıkışmıştı,<a id="GBS.0139.02"/> araba fırının yanına gidip geri döndüğünde, plastik torbalar yanıp eridiğinden, kararan dişleri ortaya çıkan, kavrulmuş tüyleri kokan köpekler, geri gelmiş gibi oluyorlardı. Bir süre sonra, işçiler torbaları arabaya yüklemeden önce, hayvanların kaskatı kesilmiş bacaklarını kırmak için küreklerinin tersiyle torbalara vurmaya başladılar. İşte o zaman David işe karıştı ve fırına atma işini üstlendi.</p><div style="display:none;"><a id="GBS.0139.03"/></div>
		<p>Yakma fırını çok sert bir çeşit maden kömürüyle çalışıyor, elektrikli bir vantilatör gaz borularının içinden havayı emiyor; David bu aletin, hastanenin yapılış tarihi olan 1950’lerden kalma olduğunu tahmin ediyor. Fırın haftanın altı günü çalışıyor, pazartesiden cumartesiye kadar. Yedinci gün tatil. Personel işbaşı yaptığında, ilk iş olarak bir gün önceden kalan külleri temizliyorlar, sonra<a id="GBS.0139.04"/> da fırını ateşliyorlar. Saat dokuz olduğunda, iç bölmedeki ısı, birkaç bin dereceyi buluyor, kemikleri taş haline getirecek kadar yükseliyor. Sabahın ilerleyen saatlerine kadar ateş harlı tutuluyor; fırının soğuması bütün bir öğle sonrasını alıyor.</p>
		<p>Personelin adlarını bilmiyor, onlar da onunkini bilmiyorlar. Onların gözünde o, Hayvan Kliniği’nin torbalarını taşıyarak pazartesi günleri gelmeye<a id="GBS.0139.05"/> başlayan ve bir süredir daha da erken saatlerde görünen bir adam. Geliyor, işini görüyor, gidiyor; tel örgü, asma kilitli kapı ve üç dilde yazılan bir uyarı bulunsa da o fırın o bölgenin merkezi, David ise oraya ait değil.</p>
		<p>Tel örgü çoktandır delinmiş; kapıyla uyarıya ise aldıran yok. Sabahları, hastanenin hademeleri, atıklarla dolu ilk torbalarla göründüğünde, kadınlar ve çocuklar, şırınga,<a id="GBS.0140.01"/> iğne, yıkanabilen sargılar gibi satabilecekleri her türlü şeyi o atıkların içinde aramak üzere orada çoktan bekliyor oluyorlar; ama özellikle hap arıyorlar, bunları <em>muti</em><a class="si-noteref" epub:type="noteref" href="#f31" id="ref_f31">31</a> dükkânlarına ya da sokaklarda satıyorlar. Serseriler de var, gündüzleri hastane arazisinde dolaşıyorlar, geceleri de, ısınmak için, fırının duvarına yaslanıp hatta belki tünelin içine girip uyuyorlar.</p>
		<p>David’in katılmak istediği<a id="GBS.0140.02"/> bir topluluk değil bu. Ama o oraya gidince, onlar da orada oluyorlar; David’in çöplüğe getirdiği şey onları ilgilendirmiyorsa bunun tek nedeni, ölü bir köpeğin parçalarının ne satılabilir, ne de yenebilir olması.</p>
		<p>Neden bu görevi üstlendi David? Bev Shaw’un üzerindeki yükü hafifletmek için mi? Bunun için, torbaları çöp yığınının üstüne atıp arabayla oradan uzaklaşması yeterdi. Köpeklerin yüzünden<a id="GBS.0140.03"/> mi? Ama köpekler ölü; hem zaten köpekler onur ve onursuzluk diye bir şey bilirler mi?</p>
		<p>Öyleyse kendisi için. Kendisinin dünya kavramı böyle olduğu için; o dünyada insanlar, işleri bitirilirken daha uygun bir biçimde olsunlar diye leşlere kürekle vurmazlar.</p>
		<p>Köpekler istenmedikleri için kliniğe getiriliyorlar: <em>Çünkü bizden çok var</em>.<a class="si-noteref" epub:type="noteref" href="#f32" id="ref_f32">32</a> İşte bu noktada David onların yaşamına giriyor. Onların kurtarıcısı<a id="GBS.0140.04"/> olmayabilir; onun gözünde köpeklerin sayısı fazla olmayabilir; ama köpekler kendilerine bakamayacak, kesinlikle bakamayacak duruma geldiklerinde onlarla ilgilenmeye hazır, hatta Bev Shaw onlardan bıkıp elini çektiğinde bile. Köpek-adamı demişti bir gün Petrus kendisi için. Eh işte, şimdi David de köpek-adamı olmuştu; köpek defnedicisi, köpek psikologu, bir <em>harijan</em><a class="si-noteref" epub:type="noteref" href="#f33" id="ref_f33">33</a>.</p>
		<p>David kadar bencil bir<a id="GBS.0140.05"/> adamın kendisini ölü köpeklerin hizmetine sunması çok ilginç. Dünyaya ya da bir dünya kavramına yararlı olmanın daha farklı, daha verimli yolları olmalı. Örneğin, klinikte daha uzun saatler çalışabilir. Çöplükteki çocukları, bedenlerini zehirle doldurmamaları için ikna etmeye çalışabilir. Hatta, daha kararlı bir biçimde Byron librettosunun başına oturması, iş oraya varırsa insanlığa hizmet olarak<a id="GBS.0141.01"/> yorumlanabilir.</p>
		<p>Ama o işleri yapacak başkaları var; hayvan bakımını, toplum rehabilitasyonunu, hatta Byron konusunu. Bunu yapacak daha budala biri olmadığı için hayvan leşlerinin onurunu David kurtarıyor. Böylece kendisi de budala, kaçık, şaşkın biri olmakta.</p>
	</section>
	<section class="si-footnotes" epub:type="footnote">
			<aside class="si-footnote" epub:type="footnote" id="f28"><a class="si-backref" href="#ref_f28">28</a><span class="si-footnote-text">. (Alm.) Vasıfsız işçi, yardımcı eleman. (Y.N.) </span></aside>
			<aside class="si-footnote" epub:type="footnote" id="f29"><a class="si-backref" href="#ref_f29">29</a><span class="si-footnote-text">. (Arapça “kâfir”den) Güney Afrikalı Bantu yerlileri için kullanılan<div style="display:none;"><a id="GBS.0141.02"/></div> aşağılayıcı bir söz. (Ç.N.)</span></aside>
			<aside class="si-footnote" epub:type="footnote" id="f30"><a class="si-backref" href="#ref_f30">30</a><span class="si-footnote-text">. (Alm.) Nihai çözüm. (Y.N.)</span></aside>
			<aside class="si-footnote" epub:type="footnote" id="f31"><a class="si-backref" href="#ref_f31">31</a><span class="si-footnote-text">. Medikal ürünler. (Y.N.)</span></aside>
			<aside class="si-footnote" epub:type="footnote" id="f32"><a class="si-backref" href="#ref_f32">32</a><span class="si-footnote-text">. Thomas Hardy’nin son romanı <em>Asi Kalpler</em>’in başkahramanı Jude Fawley’in intihar notu. (Y.N.)</span></aside>
			<aside class="si-footnote" epub:type="footnote" id="f33"><a class="si-backref" href="#ref_f33">33</a><span class="si-footnote-text">. (Sanskritçe) Hindistan’da alt kasttan, “dokunulmazlar” sınıfından olan Hindu. (Ç.N.)</span></aside>
		</section>
	<div style="display:none;"><a id="GBS.0141.03"/></div></body>
</html>