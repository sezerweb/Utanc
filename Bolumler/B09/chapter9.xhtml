<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>Utanç</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:35d06487-73cf-28eb-c58a-46d3a3a28095"/>
	</head>
	<body xmlns:epub="http://www.idpf.org/2007/ops" class="chapter" epub:type="chapter"><div style="display:none;"><a id="GBS.0073.01"/></div>
		<section class="container">
		<h1 class="chapter-header">9</h1>
		<p>Ön odada oturmuş, televizyondaki futbol maçını izliyor. Maç golsüz berabere, iki takım da kazanmaya meraklı değil gibi.</p>
		<p>Maçın yorumu, Sotho ile Zosa dilleri arasında gidip geliyor, David bu dillerden bir tek sözcük bile anlamıyor. Televizyonun sesini iyice kısıyor. Güney Afrika’da cumartesi günü öğle sonrası; erkeklere ve onların zevklerine tahsis edilmiş bir zaman. Başı önüne düşüyor.</p><div style="display:none;"><a id="GBS.0073.02"/></div>
		<p>Uyandığında, yanında, kanepede Petrus’u oturur buluyor, elinde bir şişe birayla. Televizyonun sesini açmış.</p>
		<p>“Bushbuck’lar,” diyor Petrus. “Benim takımım.<span xml:lang="en-GB"> Bushbuck’</span>lar ile Sundown’lar.”</p>
		<p>Sundownlar korner atıyor. Kalede bir karışıklık var. Petrus inliyor ve başını ellerinin arasına alıyor. Toz duman yatıştığında, Bushbuck’ların kalecisi, yerde yatıyor, top da göğsünün altında. “Çok iyi!<a id="GBS.0073.03"/> Çok iyi!” diyor Petrus. “Çok iyi bir kaleci o. Onu bırakmamalılar.”</p>
		<p>Maç golsüz bitiyor. Petrus, kanal değiştiriyor. Boks: İki minik adam, öyle minikler ki hakemin göğsüne ancak yetişiyor boyları dönüyorlar, sıçrıyorlar, birbirlerini yumrukluyorlar.</p>
		<p>David kalkıyor, evin arka tarafına gidiyor. Lucy yatağının üzerine uzanmış, kitap okuyor. “Ne okuyorsun?” diyor kıza. Lucy, ona anlamamış gözlerle<a id="GBS.0073.04"/> bakıyor, sonra kulaklarındaki tıkaçları çıkartıyor. “Ne okuyorsun?” diye yineliyor David, sonra da, “Yürümüyor değil mi?” diyor, “Buradan gideyim mi?”</p>
		<p>Lucy gülümsüyor, kitabı elinden bırakıyor. <em>Edwin Drood’un Gizemi</em><a class="si-noteref" epub:type="noteref" href="#f15" id="ref_f15">15</a>, David’in beklediği gibi bir kitap değildi bu. “Otursana,” diyor Lucy.</p>
		<p>David yatağın üzerine oturuyor, Lucy’nin çıplak ayağını okşuyor. Güzel bir ayak, biçimli. Annesi gibi<a id="GBS.0073.05"/> kemikleri sağlam. Hayatının baharında bir kadın, kilolu olmasına, biçimsiz giysilerine karşın çekici.</p>
		<p>“Bana kalırsa David, pekâlâ da yürüyor. Senin burada olmandan memnunum. Kent dışındaki yaşamın gidişine ayak uydurman zaman alıyor, hepsi bu. Yapacak iş bulduğunda canın bu kadar sıkılmayacak.”</p>
		<p>Dalgın dalgın başıyla onaylıyor David. Çekici, diye düşünüyor ama erkeklerden uzak. Bunun için<a id="GBS.0074.01"/> kendini suçlamalı mı, yoksa ne olursa olsun böyle olur muydu? Kızının doğduğu günden beri, ona karşı en içten gelen, en sınırsız sevgiden başka bir şey beslememişti. Lucy’nin bunun farkında olmaması olanaksızdı. Bu sevginin dozu çok mu gelmişti? Bu sevgi Lucy’nin sırtına yük mü olmuştu? Ona baskı mı yapmıştı? Lucy bu sevgide karanlık anlamlar mı aramıştı?</p>
		<p>Lucy’nin âşıklarıyla nasıl olduğunu<a id="GBS.0074.02"/> merak ediyor, âşıklarının Lucy’yle nasıl olduklarını da. Düşüncelerinin dolambaçlı yollarına dalmaktan hiçbir zaman korkmamıştı David, şimdi de korkmuyor. Tutku dolu bir kadının mı babasıydı? Duyular dünyasından neler alabilirdi Lucy, neler alamazdı? Bu konuda da konuşabilirler miydi? Lucy korunmalı bir hayat geçirmemişti. Artık hiç kimse öyle yapmazken onlar neden sınır çizsinler birbirlerine, neden<a id="GBS.0074.03"/> birbirlerine karşı açık olmasınlar?</p>
		<p>“Yapacak iş bulmak istesem,” diyor David, düşüncelerinden sıyrılırken. “Ne yapmamı önerirsin?”</p>
		<p>“Köpekler için yardımcı olabilirsin. Yiyecekleri eti kesebilirsin. Bu iş bana her zaman güç gelmiştir. Sonra Petrus var. Petrus kendi çiftliğini kurmaya çalışıyor. Ona yardım edebilirsin.”</p>
		<p>“Petrus’a yardım etmek. Bu hoşuma gitti. Geçmişi gırgıra almak gibi.<a id="GBS.0074.04"/> Çalışmam karşılığında bana ücret verir mi, ne dersin?”</p>
		<p>“Kendisine sor. Vereceğine eminim. Bu yılın başlarında Toprak İşleri’nden para yardımı aldı, bir hektardan biraz fazlasını ona sattım. Sana söylemedim mi? Sınır barajın içinden geçiyor. Barajı ortak kullanıyoruz. Oradan çite kadar olan yer, ona ait. İlkbaharda yavrulayacak bir ineği var. İki karısı var ya da bir karısı ve bir kız arkadaşı.<a id="GBS.0074.05"/> İşini iyi ayarladıysa bir yardım daha alıp evini yapabilir; o zaman ahırdan çıkabilir. Eastern Cape standartlarına göre varlıklı sayılır. Sana para ödemesini iste. Buna gücü yeter. Galiba ben artık ona para ödeyecek durumda değilim.”</p>
		<p>“Tamam, köpeklerin etiyle ilgileneceğim, Petrus için toprağı kazacağım. Başka?”</p>
		<p>“Klinikte yardım edebilirsin. Gönüllü gelsin, diye bakıyorlar.”</p>
		<p>“Yani Bev<a id="GBS.0075.01"/> Shaw’a mı yardım edeyim?”</p>
		<p>“Evet.”</p>
		<p>“Onunla anlaşabileceğimizi sanmıyorum.”</p>
		<p>“Onunla anlaşmanız gerekmez. Sadece yardım et yeter. Ama para bekleme. Bunu yaparsan iyilik olsun, diye yapacaksın.”</p>
		<p>“Pek aklım yatmadı Lucy. Bu iş, kamu yararına çalışarak ceza çekmeye benziyor. Geçmişteki kötülüklerini telafi etmek isteyen biriymişim gibi.”</p>
		<p>“Klinikteki hayvanların, senin hangi amaçla çalıştığını<a id="GBS.0075.02"/> merak etmeyeceklerine eminim. Ne sorarlar, ne de aldırırlar buna.”</p>
		<p>“Tamam, yapacağım. Ama iyi biri olmaya zorlanmadığım sürece. Islah olmaya hazır değilim. Kendim olmaya devam etmek istiyorum. Ancak bu koşulla çalışırım.” Eli hâlâ Lucy’nin ayağının üzerinde; şimdi de bileğini sımsıkı kavrıyor. “Anladın mı?”</p>
		<p>David’in ancak tatlı bir gülümseme diyebileceği bir şey beliriyor Lucy’nin yüzünde.<a id="GBS.0075.03"/> “Demek kötü adam olmayı sürdürmeye kararlısın. Deli, kötü ve tehlikeli biri olmayı. Söz; hiç kimse, senden değişmeni istemeyecek.”</p>
		<p>Lucy, tıpkı annesinin kızdırdığı gibi kızdırıyor David’i. Ama Lucy daha zeki. David, zeki kadınları her zaman çekici bulmuştur. Zekâ ve güzellik. Ne kadar iyimser bakarsa baksın, Meláni’de zekâ görememişti. Güzellik derseniz bolca vardı.</p>
		<p>İşte yine hafif bir şehvet<a id="GBS.0075.04"/> ürpertisi yalıyor içini. Lucy’ nin gözlerinin üzerinde olduğunun farkında. David, bu duygusunu gizlemeyi başaracağa benzemiyor. İlginç.</p>
		<p>Ayağa kalkıyor, avluya çıkıyor. Genç köpekler onu görünce seviniyor, kafeslerinde ileri geri yürüyor, hevesle hırlıyorlar. Ama yaşlı dişi buldog kımıldamıyor bile.</p>
		<p>Onun kafesine girip kapıyı arkasından kapatıyor. Buldog başını kaldırıp ona bakıyor, sonra<a id="GBS.0075.05"/> yeniden öne eğiyor; pörsümüş memeleri sarkıyor.</p>
		<p>David yere çömelip köpeğin kulaklarının arkasını kaşıyor. “Terk edildik, değil mi?” diye mırıldanıyor.</p>
		<p>Betona, köpeğin yanına uzanıyor. Başının üstünde açık mavi gökyüzü var. Kendini yavaşça bırakıyor.</p>
		<p>Lucy, onu bu durumda buluyor. Uyumuş olmalı; bir bakıyor ki, Lucy elinde su kovasıyla kafese girmiş, dişi köpek de kalkmış Lucy’nin ayaklarını<a id="GBS.0076.01"/> kokluyor.</p>
		<p>“Dost mu oluyorsunuz?” diye soruyor Lucy.</p>
		<p>“Onunla dost olmak pek kolay değil.”</p>
		<p>“Zavallı Katy, yasta. Hiç kimse istemiyor onu, o da bunu biliyor. İşin tuhaf yanı, dört bir yanda yavruları vardır mutlaka, yuvalarını Katy ile paylaşmaktan mutlu olurlar. Ama Katy’yi davet etmek onların elinde değil. O yavrular evdeki mobilyaların, güvenlik sisteminin bir parçası. Köpekler bize kralmışız<a id="GBS.0076.02"/> gibi davranıyor, bizse onlara eşya muamelesi yaparak karşılık veriyoruz.”</p>
		<p>Kafesten çıkıyorlar. Dişi köpek yere çöküyor, gözlerini kapatıyor.</p>
		<p>“Din adamları, köpekler hakkında uzun uzun tartıştılar, sonunda onların ruhları olmadığına karar verdiler,” diyor David. “Ruhları bedenlerine yapışık, kendileriyle birlikte ölüyor.”</p>
		<p>Lucy omuzlarını silkiyor. “Ruhum olduğuna emin değilim. Neye benzediğini<a id="GBS.0076.03"/> bilmiyorum bile.”</p>
		<p>“Bu doğru değil. Senin ruhun var. Hepimizin var. Dünyaya gelmeden önce ruh veriliyor bize.”</p>
		<p>Lucy, tuhaf tuhaf bakıyor David’e.</p>
		<p>“Onu ne yapacaksın?” diye soruyor David.</p>
		<p>“Katy’yi mi? İş oraya varırsa alıkoyacağım.”</p>
		<p>“Hayvanları ölüme bıraktığın olmaz mı?”</p>
		<p>“Hayır. Ama Bev yapar bunu. Hiç kimse yapmak istemiyor bu işi, bu yüzden Bev gönüllü oldu. Ama perişan oluyor.<a id="GBS.0076.04"/> Onu küçümsüyorsun. Senin sandığından çok daha ilginç biri o. Senin koşullarında bile.”</p>
		<p>Onun koşulları. Nedir bunlar? Çirkin sesli, bodur kadınların görmezden gelinmesinin normal olması mı? Bir keder gölgesi çöküyor David’in üstüne; kafesinde tek başına olan Katy için, kendisi için, herkes için. Derin derin içini çekiyor, bunu gizlemeye de çalışmıyor. “Bağışla beni Lucy,” diyor.</p>
		<p>“Bağışlamak<a id="GBS.0076.05"/> mı? Ne için?” Lucy keyifle, alayla gülümsüyor.</p>
		<p>“Seni dünyaya getirmekle görevli iki ölümlüden biri olduğum ve daha iyi bir yol gösterici olamadığım için. Ama gidip Bev Shaw’a yardım edeceğim. Bir koşulla: Ona Bev demeyeceğim. Ne saçma bir ad. Aklıma sığırları getiriyor. Ne zaman başlayayım?”</p>
		<p>“Bev’e telefon ederim.”</p>
	</section>
	<section class="si-footnotes" epub:type="footnote">
			<aside class="si-footnote" epub:type="footnote" id="f15"><a class="si-backref" href="#ref_f15">15</a><span class="si-footnote-text">. Charles Dickens’ın, ölümü nedeniyle tamamlayamadığı son romanı.<div style="display:none;"><a id="GBS.0077.01"/></div> (Y.N.)</span></aside>
		</section>
	<div style="display:none;"><a id="GBS.0077.02"/></div></body>
</html>