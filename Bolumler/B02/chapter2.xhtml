<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>Utanç</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:35d06487-73cf-28eb-c58a-46d3a3a28095"/>
	</head>
	<body xmlns:epub="http://www.idpf.org/2007/ops" class="chapter" epub:type="chapter"><div style="display:none;"><a id="GBS.0017.01"/></div>
		<section class="container">
		<h1 class="chapter-header">2</h1>
		<p>Perşembe buluşmaları olmayınca haftalar bir çöl kadar durgun. Öyle günler oluyor ki, ne yapacağını bilemiyor.</p>
		<p>Üniversitenin kitaplığında daha çok zaman geçiriyor artık; Byron’la ilgili ne bulabilirse okuyor, şimdiden iki kalın dosya oluşturan notlara eklemeler yapıyor. Okuma salonundaki öğle sonrası sessizliğini seviyor, daha sonra eve yürüyerek dönmeyi de; sağlam kış havası, nemli,<a id="GBS.0017.02"/> ışıklı sokaklar...</p>
		<p>Bir cuma akşamı, üniversitenin eski bahçelerinin içinden geçen uzun yoldan eve dönerken, öğrencilerinden birinin önde yürüdüğünü görüyor. Romantizm Dönemi Şiir dersinin öğrencilerinden Melanie Isaacs. Çok iyi bir öğrenci değil ama sınıfın sonuncusu da değil; zeki ama ilgisiz.</p>
		<p>Kız ağır ağır yürüyor, David çok geçmeden ona yetişiyor. “Selam,” diyor kıza.</p>
		<p>Başını hafifçe<a id="GBS.0017.03"/> sallayarak gülümsüyor kız; gülümseyişi ürkekçe değil de kurnazca. Ufak tefek, ince bir kız, siyah saçları kısacık kesilmiş, elmacıkkemikleri geniş, Çinlilerinki gibi, iri, kara gözleri var. Hep göz alıcı şeyler giyer. Bugün üzerinde kestane rengi bir mini etek, hardal rengi bir kazak ve siyah çorap var; kemerindeki yaldızlı süsler, kulaklarındaki altın küpelerle uyumlu.</p>
		<p>David, kıza hafifçe<a id="GBS.0017.04"/> tutulmuş. Öyle önemli bir şey değil; öğrencilerinden birine ya da ötekine tutulmadığı yarıyıl pek olmuyor zaten. Cape Town: güzellikle, güzelliklerle dolu bir kent.</p>
		<p>David’in kendisinde gözü olduğunu biliyor mu kız? Biliyordur. Kadınlar sezer böyle bir şeyi, arzulu bakışların ağırlığını.</p>
		<p>Yağmur yağmıştı; yolun iki yanından usul usul akan suyun sesi duyuluyor.</p>
		<p>“En sevdiğim mevsim, günün<a id="GBS.0017.05"/> en sevdiğim dakikaları,” diyor David. “Buralarda mı oturuyorsun?”</p>
		<p>“Yolun öbür tarafında. Bir arkadaşımla birlikte.”</p>
		<p>“Cape Town’lı mısın?”</p>
		<p>“Yoo! George’dan geliyorum.”</p>
		<p>“Evim yakın. Bir içki içmeye gelir misin?”</p>
		<p>Duraklıyor kız, tetikte. “Tamam. Ama yedi buçukta eve dönmüş olmam gerek.”</p>
		<p>Bahçeden geçip son on iki yıldır oturduğu sakin sokağa geliyorlar; önceleri Rosalind’le oturmuştu<a id="GBS.0018.01"/> burada, boşandıktan sonraysa tek başına.</p>
		<p>Güvenlik kapısının kilidini açıyor, sonra da sokak kapısınınkini, kızı içeri sokuyor. Işıkları yakıp Melanie’ nin çantasını elinden alıyor. Kızın saçlarında yağmur damlaları var. David gözlerini ona dikip kendinden geçmiş gibi bakıyor. Kız gözlerini yere eğiyor, az önceki kaçamak, hatta cilveli denebilecek gülümseme yine dudaklarında.</p>
		<p>David mutfakta<a id="GBS.0018.02"/> bir şişe Meerlust açıyor, bisküvi ve peynir çıkarıyor. Odaya döndüğünde Melanie kitap raflarının yanında duruyor, başını yana eğmiş, kitapların adlarını okuyor. David müziği açıyor, Mozart’ın<em> Klarnet Beşlisi</em>.</p>
		<p>Şarap ve  müzik: Erkeklerle kadınların karşılıklı uyguladıkları bir ritüel bu. Ritüellerin itiraz edilecek bir yanı yok, sıkıntılı geçiş anlarını kolaylaştırmak için konulmuşlardır. Ama<a id="GBS.0018.03"/> eve getirdiği bu kız kendinden otuz yaş küçük olmakla kalmıyor, bir öğrenci o, onun öğrencisi, onun sorumluluğunda. Şimdi aralarında ne geçerse geçsin, yeniden öğrenci ve öğretmen olarak yüz yüze gelecekler. Buna hazırlıklı mı?</p>
		<p>“Dersten zevk alıyor musun?” diye soruyor kıza.</p>
		<p>“Blake’ten hoşlandım. Wonderhorn konusundan hoşlandım.”</p>
		<p>“Wunderhorn.”</p>
		<p>“Wordsworth’e bayılmıyorum.”</p>
		<p>“Bunu<a id="GBS.0018.04"/> bana söylememelisin. Wordsworth benim ustalarımdan biriydi.”</p>
		<p>Gerçek bu. Kendini bildi bileli, <em>Prelüd</em>’ün müziği içinde yankılanmıştır hep.</p>
		<p>“Dersin sonuna gelince belki de onun değerini daha iyi bilirim. Belki daha iyi anlarım onu.”</p>
		<p>“Belki de. Ama deneyimlerime göre şiir insanı ya ilk anda etkiler ya da hiç etkilemez. Bir anda zihinde ışık çakar ve bir anda karşılık verirsin. Şimşek çakışı<a id="GBS.0018.05"/> gibi. Âşık olmak gibi.”</p>
		<p>Âşık olmak gibi. Gençler hâlâ âşık oluyorlar mı, yoksa bu usulün modası geçti mi, gereksiz, tuhaf bir şey mi, buharlı trenler gibi? David her şeye uzak, her şeyden kopuk. Belki de âşık olmak üç-beş kez moda olmaktan çıkmış, sonra yeniden moda olmuştur.</p>
		<p>“Sen şiir yazıyor musun?” diye soruyor kıza.</p>
		<p>“Lisedeyken yazardım. Pek başarılı değildim. Şimdi de zamanım yok.”</p><div style="display:none;"><a id="GBS.0019.01"/></div>
		<p>“Ya merakların? Edebiyata ilgi duyuyor musun?”</p>
		<p>Bu sözcüğü duyunca kaşlarını çatıyor kız. “İkinci sınıftayken Adrienne Rich ve Toni Morrison’u okumuştuk. Bir de Alice Walker’ı. Çok ilgilenmiştim. Ama buna tam olarak merak diyemem.”</p>
		<p>Evet, merakları olan biri değil. Dolaylı yollardan David’i uyarıyor mu?</p>
		<p>“Kendime akşam yemeği hazırlayacağım,” diyor kıza. “Benimle yer misin? Basit bir şeyler<a id="GBS.0019.02"/> olacak.”</p>
		<p>Kararsız görünüyor kız.</p>
		<p>“Haydi ama!” diyor David. “Kal işte!”</p>
		<p>“Tamam. Ama önce telefon etmem gerek.”</p>
		<p>Telefon görüşmesi David’in düşündüğünden uzun sürüyor. Mutfakta dururken içeriden gelen mırıltıları, susuşları duyuyor.</p>
		<p>“Meslek konusunda planların ne?” diye soruyor daha sonra.</p>
		<p>“Sahneye koyma ve tasarım. Diplomamı tiyatro üzerine alacağım.”</p>
		<p>“Peki, Romantizm Dönemi<a id="GBS.0019.03"/> Şiiri dersini niye alıyorsun?”</p>
		<p>Düşünüyor kız, burnunu kırıştırıyor. “Bu dersi seçmekteki esas nedenim, atmosferi,” diyor. “Yeniden Shakespeare almak istemiyordum. Geçen sene almıştım onu.”</p>
		<p>David’in akşam yemeği için hazırladığı gerçekten de basit bir şey: ançuezli erişte, üzerine de mantarlı sos. Kızın mantarları doğramasına izin veriyor. Bunun dışında, David yemeği hazırlarken kız bir iskemleye<a id="GBS.0019.04"/> oturup onu seyrediyor. Yemeği yemek odasında yiyorlar, bir şişe şarap daha açıyorlar. Çekingenlik göstermeden yiyor kız, zayıflığına karşın iştahı yerinde.</p>
		<p>“Kendine hep yemek pişirir misin?” diye soruyor kız.</p>
		<p>“Yalnız yaşıyorum. Ben pişirmezsem kimse pişirmez.”</p>
		<p>“Yemek pişirmekten nefret ederim. Sanırım öğrenmem gerek.”</p>
		<p>“Neden? Gerçekten nefret ediyorsan yemek pişiren bir adamla evlenirsin.”</p><div style="display:none;"><a id="GBS.0019.05"/></div>
		<p>İkisi bir olup ortaya çıkacak tabloyu düşünüyorlar: Genç kadın cüretkâr giysiler ve cicili bicili takılarıyla sokak kapısından içeri giriyor, sabırsızca havayı kokluyor; kocası, yavan Mr. Doğru da, önlüğünü takmış, buhar içindeki mutfakta, tenceredeki yemeği karıştırıyor. Durumları tersine çevirme: burjuva komedilerinin konusu.</p>
		<p>Kâse boşalınca, “Hepsi bu,” diyor David. “Tatlı yok ama istersen<a id="GBS.0020.01"/> elma ya da yoğurt verebilirim. Kusura bakma, yemeğe konuğum olacağını bilemezdim.”</p>
		<p>“Çok güzeldi,” diyor kız, bardağındaki içkiyi bitirip ayağa kalkarken. “Teşekkürler.”</p>
		<p>“Gitme.” Kızı elinden tutup kanepeye götürüyor. “Sana bir şey göstermek istiyorum. Dans sever misin? Dans etmeyi değil, dansı.” Videoya bir kaset takıyor. “Norman McLaren adında bir adamın çevirdiği bir film bu. Oldukça eski.<a id="GBS.0020.02"/> Kitaplıkta buldum. Bak bakalım ne düşüneceksin.”</p>
		<p>Yan yana oturup izliyorlar. Boş bir sahnede iki dansçı yürür gibi hareket ediyorlar. Stroboskobik<a class="si-noteref" epub:type="noteref" href="#f5" id="ref_f5">5</a> bir kamerayla filme çekilmişler; hareketlerinin gölgeleri olan imgeleri, kanat çırpışları gibi arkalarında uçuşuyor. David bu filmi göreli yirmi beş yıl olmuş; ama hâlâ etkileniyor: içinde bulunulan an ve o ânın geçmişi, aynı mekânda yakalanmış<a id="GBS.0020.03"/> uçucu geçmişi.</p>
		<p>Kızın da etkilenmesini istiyor. Ama etkilenmediğini seziyor.</p>
		<p>Film bitince kız ayağa kalkıp odada dolaşıyor. Piyanonun kapağını kaldırıp ortadaki do’ya basıyor. “Çalıyor musunuz?” diye soruyor David’e.</p>
		<p>“Biraz.”</p>
		<p>“Klasik mi, caz mı?”</p>
		<p>“Ne yazık ki caz değil.”</p>
		<p>“Benim için bir şey çalar mısınız?”</p>
		<p>“Şimdi olmaz. Ne zamandır çalışmadım. Başka bir zaman, birbirimizi daha<a id="GBS.0020.04"/> iyi tanıdığımızda.”</p>
		<p>Çalışma odasına göz atıyor kız. “İçeri bakabilir miyim?” diye soruyor.</p>
		<p>“Işığı yak.”</p>
		<p>Yine müzik koyuyor David; Scarlatti soneleri, ağır müzik.</p>
		<p>Çalışma odasından çıktığında, “Ne çok Byron kitabınız var,” diyor kız. “En sevdiğiniz şair mi?”</p>
		<p>“Byron üzerine çalışıyorum. İtalya’daki dönemi üzerine.”</p>
		<p>“Genç yaşta ölmedi mi o?”</p>
		<p>“Otuz altı yaşında. Hepsi genç öldüler.<a id="GBS.0020.05"/> Ya da tükendiler. Ya da delirdiler ve kilit altına alındılar. Ama Byron İtalya’da ölmedi. Yunanistan’da öldü. Bir skandaldan kaçmak için gitmişti İtalya’ya, orada kaldı. Oraya yerleşti. Yaşamının son büyük aşk serüvenini yaşadı. O günlerde İtalya, İngilizler için çok tutulan bir yerdi. İtalyanların hâlâ doğalarına uygun davrandıklarına inanıyorlardı. Gelenek ve göreneklerle daha az sınırladıklarını,<a id="GBS.0021.01"/> daha tutkulu olduklarını düşünüyorlardı.”</p>
		<p>Odada bir tur daha atıyor kız. Sehpanın üzerindeki resim çerçevesinin önünde durarak, “Bu eşiniz mi?” diye soruyor.</p>
		<p>“Annem. Bir gençlik fotoğrafı.”</p>
		<p>“Evli misiniz?”</p>
		<p>“Evliydim. İki kez evlendim. Ama şimdi değilim.” Artık önüme çıkanla idare ediyorum, demiyor. Şimdi fahişelerle idare ediyorum, demiyor. “Bir konyak alır mısın?”</p>
		<p>Melanie konyak<a id="GBS.0021.02"/> istemiyor ama kahvesine bir fiske viski koyduruyor. Kız içeceğini yudumlarken David eğilip onun yanağına dokunuyor. “Çok tatlısın,” diyor. “Senden gözünü karartıp bir şey yapmanı isteyeceğim.” Yeniden dokunuyor kızın yanağına. “Burada kal. Bu geceyi benimle geçir.”</p>
		<p>Melanie kahve fincanının üzerinden gözünü kırpmadan bakıyor adama. “Neden?”</p>
		<p>“Çünkü kalmalısın.”</p>
		<p>“Neden kalmalıyım?”</p>
		<p>“Neden<a id="GBS.0021.03"/> mi? Çünkü bir kadının güzelliği yalnızca onun malı değildir. Onun dünyaya sunduğu cömertliğin bir parçasıdır. Bunu paylaşması gerekir.”</p>
		<p>Eli hâlâ kızın yanağında. Kız ne geri çekiliyor, ne de yaklaşıyor.</p>
		<p>“Ya ben bunu zaten paylaşıyorsam?” Soluk soluğaymış gibi bir esinti var sesinde. İltifat almak heyecanlandırır her zaman. Heyecanlandırır, hoşa gider.</p>
		<p>“O zaman daha çok paylaşmalısın.”</p><div style="display:none;"><a id="GBS.0021.04"/></div>
		<p>Tatlı sözler. Baştan çıkarma kadar beylik. Ama o anda bu sözlere inanıyor David. Melanie, kendi kendinin sahibi olmamalı. Güzelliği yalnızca kendine ait olmamalı.</p>
		<p>“En güzel yaratıkların çoğalmasını isteriz,” diyor David, “öyle ki güzelliğin gülü asla solmasın.”</p>
		<p>İyi bir söz değil. Kızın dudaklarındaki gülümseme, canlılığını, kıpırtısını yitiriyor. Bir zamanlar ritmiyle, yılanın sözlerini<a id="GBS.0021.05"/> onca güzel yumuşatan o dize şimdi kızın uzaklaşmasına neden oluyor. Yeniden öğretmen oluyor David, edebiyat adamı, kültür birikiminin bekçisi oluyor. Melanie fincanını elinden bırakıyor. “Gitmeliyim, beni bekliyorlar.”</p>
		<p>Bulutlar kaybolmuş, yıldızlar pırıl pırıl. “Hoş bir gece,” diyor David, bahçe kapısının kilidini açarken. Kız başını kaldırıp bakmıyor. “Seni evine götüreyim mi?”</p>
		<p>“Hayır.”</p><div style="display:none;"><a id="GBS.0022.01"/></div>
		<p>“Peki öyleyse. İyi geceler.” Uzanıp sarılıyor kıza. Bir an için onun küçük göğüslerini göğsünde hissediyor. Sonra kız, onun kollarından sıyrılıp gidiyor.</p>
	</section>
	<section class="si-footnotes" epub:type="footnote">
		<aside class="si-footnote" epub:type="footnote" id="f5"><a class="si-backref" href="#ref_f5">5</a><span class="si-footnote-text">. Pleteau’nun fenakistiskopuna benzeyen ve sinemanın habercisi olan strokoskop üzerinde yarıklar açılmış bir diskten yararlanarak birbiri peşi sıra gelen görüntüleri tek tek göstermeye yarardı. (Y.N.)</span></aside>		
	</section>
	<div style="display:none;"><a id="GBS.0022.02"/></div></body>
</html>