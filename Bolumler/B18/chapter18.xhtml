<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>Utanç</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:35d06487-73cf-28eb-c58a-46d3a3a28095"/>
	</head>
	<body xmlns:epub="http://www.idpf.org/2007/ops" class="chapter" epub:type="chapter"><div style="display:none;"><a id="GBS.0146.01"/></div>
		<section class="container">
		<h1 class="chapter-header">18</h1>
		<p>Petrus, nereden geldiğini bilmediği bir traktör ödünç almış, Lucy’nin gelişinden önceki günlerden kalma, ahırın arkasında paslanmakta olan eski döner sabanı bu traktöre bağlamış. Birkaç saat içinde kendisine ait arazinin tamamını sürmüş. Bütün bunları hızla, ciddiyet içinde yapmış, Afrika’da böylesi pek görülmez. Eski günlerde, yani on yıl önce, el sabanı ve öküzlerle bu işi yapması<a id="GBS.0146.02"/> günler sürerdi.</p>
		<p>Bu yeni Petrus’a karşı Lucy’nin şansı olabilir mi? Petrus geldiğinde, kazı-adamıydı, taşıma-adamıydı, sulama-adamıydı. Şimdi bu tür işleri yapamayacak kadar meşgul. Lucy, kazacak, taşıyacak, sulayacak adamı nereden bulacak şimdi? Eğer bu bir satranç oyunu olsaydı, Lucy’ nin bütün cephelerde yenildiğini söyleyebilirdi David. Biraz aklı varsa pes ederdi Lucy; Arazi Bankası’na<a id="GBS.0146.03"/> başvurur, bir anlaşma yapar, çiftliği Petrus’a devreder ve uygarlığa geri dönerdi. Kentlerin dış mahallelerinde hayvanların yatılı kalabileceği bakımevleri açabilirdi, kedileri almaya başlayabilirdi. Arkadaşlarıyla birlikte hippi günlerinde yaptıkları şeye geri dönebilirdi; etnik dokumalar, etnik çömlek boyama, etnik sepet örgüsü; turistlere boncuk satışı...</p>
		<p>Lucy yenildi. Onun on yıl sonraki<a id="GBS.0146.04"/> halini gözünde canlandırması hiç güç değil: Kilolu bir kadın, yüzünde keder kırışıklarıyla, çoktan modası geçmiş giysiler içinde, hayvanlarıyla konuşup tek başına yemek yiyor. Pek hoş bir yaşam değil. Ama günlerini, köpeklerin kendisini korumaya yetmeyeceği ve ettiği telefonlara kimsenin çıkmayacağı bir dönemde, bir sonraki saldırı ne zaman olacak diye korku içinde geçirmekten iyi.</p>
		<p>David, Petrus’un<a id="GBS.0146.05"/> yeni evini kurmak için seçtiği yere gidiyor, çiftliğe bakan küçük bir tepe burası. Denetçi gelmiş bile, tahta işaret çivileri çakılmış.</p>
		<p>“Binayı kendin yapmayacaksın, değil mi?” diye soruyor David.</p>
		<p>Petrus kıkır kıkır gülüyor. “Yo, bina yapmak beceri ister,” diyor. “Tuğlaları yerleştirmek, sıva yapmak, bütün bunlar için becerin olması gerekir. Yo, ben çukurları kazacağım. Bu işi kendi başıma<a id="GBS.0147.01"/> yapabilirim. Bu işte beceri pek gerekmez, çocuk işi bu. Çocuklar bile kazabilir çukurları.”</p>
		<p>Petrus çocuk sözcüğünü gerçekten eğlenerek söylüyor. Eskiden bir çocuktu, şimdi değil. Marie Antoinette nasıl bir sütçü kız rolü yapıyorsa, o da şimdi bir çocuk rolü yapabilir.</p>
		<p>David konuya giriyor. “Lucy ile ben Cape Town’a dönsek, çiftliğin ona ait olan kısmını çalıştırır mısın? Sana bir ücret öderdik<a id="GBS.0147.02"/> ya da yüzde hesabıyla çalışırdın. Yani kârdan yüzde alarak.”</p>
		<p>“Lucy’nin çiftliğini çalıştırmalıyım,” diyor Petrus. “<em>Çiftlik yöneticisi</em> olmalıyım.” Bu sözcükleri sanki onları hayatında daha önce hiç duymamış gibi söylüyor, sanki şapkadan fırlayan tavşan gibi önünde belirivermişler gibi.</p>
		<p>“Evet, öyle istiyorsan, sana çiftlik yöneticisi diyebiliriz.”</p>
		<p>“Ve Lucy bir gün çiftliğe geri dönecek.”</p><div style="display:none;"><a id="GBS.0147.03"/></div>
		<p>“Geri döneceğine eminim. Bu çiftliğe çok bağlı o. Vazgeçmeye niyeti yok. Ama son zamanlarda sıkıntılı günler geçirdi. Ara vermeye ihtiyacı var. Bir tatile.”</p>
		<p>“Deniz kıyısında,” diyor Petrus ve gülümsüyor, dişleri sigaradan sararmış.</p>
		<p>“Evet, isterse deniz kıyısında.” Petrus’un sözcükleri havada asılı bırakma alışkanlığı David’in sinirine dokunuyor. Bir zamanlar, Petrus’la arkadaş olabileceğini<a id="GBS.0147.04"/> düşündüğü olmuştu. Şimdiyse ondan nefret ediyor. Petrus’la konuşmak, içi kum dolu bir torbaya yumruk atmak gibi bir şey. “Lucy, ara vermeye karar verirse, ikimizin de ona soru sormaya hakkımız yok,” diyor. “Ne senin var, ne de benim.”</p>
		<p>“Ne kadar süreyle çiftlik yöneticisi olacağım?”</p>
		<p>“Henüz bilmiyorum, Petrus. Bunu Lucy ile tartışmadım, yalnızca bu olasılık üzerinde düşündüm, sen razı olur<a id="GBS.0147.05"/> musun diye bir sorayım dedim.”</p>
		<p>“Ve her şeyi ben yapacağım: köpekleri besleyeceğim, sebze ekeceğim, pazara gideceğim...”</p>
		<p>“Petrus, liste yapmana gerek yok. Köpek filan olmayacak. Ben yalnızca genel olarak soruyorum sana, Lucy tatil yapmak isterse, sen çiftliğe göz kulak olur musun?”</p>
		<p>“Steyşın araba olmazsa pazara nasıl giderim?”</p>
		<p>“Bu bir ayrıntı. Ayrıntıları sonra konuşuruz. Ben genel<a id="GBS.0148.01"/> bir yanıt istiyorum, evet mi, hayır mı?”</p>
		<p>Petrus başını iki yana sallıyor. “Bu çok fazla, çok fazla,” diyor.</p>
		<p class="margined-dbl">Durup dururken polisten bir telefon geliyor, Port Elizabeth’ten Dedektif-Çavuş Esterhuyse arıyor. David’in arabası bulunmuş. New Brighton Karakolu’nun avlusunda duruyormuş, orada arabasını teşhis edip alabilirmiş. İki adam da tutuklanmış.</p>
		<p>“Harika,” diyor. “Neredeyse umudumu yitiriyordum.”</p><div style="display:none;"><a id="GBS.0148.02"/></div>
		<p>“Hayır efendim, dava dosyası iki yıl açık kalır.”</p>
		<p>“Araba ne durumda? Kullanılabilir mi?”</p>
		<p>“Evet, kullanabilirsiniz.”</p>
		<p>Tuhaf bir ferahlama duygusuyla, Lucy ile birlikte Port Elizabeth’e gidiyor, sonra da New Brighton’a; oradan aldıkları bilgilerle Van Deventer Sokağı’ndaki alçak, kale gibi, çevresi, iki metre yüksekliğinde, üstünde dikenli telleri olan çitlerle çevrili bir karakola gidiyorlar.<a id="GBS.0148.03"/> Karakolun önünde park etmenin kesinlikle yasak olduğunu gösteren levhalar var. Yolun aşağısına park ediyorlar.</p>
		<p>“Ben arabada beklerim,” diyor Lucy.</p>
		<p>“Emin misin?”</p>
		<p>“Buradan hoşlanmadım. Beklerim.”</p>
		<p>David, içerideki ofise başvuruyor, dolambaçlı koridorlardan geçirilip Çalınmış Araba Birimi’ne götürülüyor. Dedektif Çavuş Esterhuyse tıknaz, ufak tefek, sarışın bir adam; dosyalarını karıştırıyor,<a id="GBS.0148.04"/> sonra David’i alıp bir avluya götürüyor, orada bir sürü araba tampon tampona park etmiş duruyor. Sıraların arasında dolaşıyorlar.</p>
		<p>“Nerede buldunuz?” diye soruyor Esterhuyse’ye.</p>
		<p>“Burada, New Brighton’da. Şanslısınız. Eski model Corollaları hırsızlar çoğu kez parçalarını almak için dağıtırlar.”</p>
		<p>“Tutuklama yaptığınızı söylemiştiniz.”</p>
		<p>“İki adam. İhbar eden oldu. İçi çalıntı mal dolu bir<a id="GBS.0148.05"/> ev bulduk. Televizyonlar, videolar, buzdolapları, aklınıza ne gelirse.”</p>
		<p>“Adamlar şimdi nerede?”</p>
		<p>“Kefaletle tahliye oldular.”</p>
		<p>“Onları serbest bırakmadan önce beni çağırmanız daha doğru olmaz mıydı? Onları teşhis etseydim? Kefaletle tahliye olduklarına göre ortadan kaybolurlar. Bunu biliyorsunuz.”</p>
		<p>Dedektif inatla susuyor.</p>
		<p>Beyaz bir Corolla’nın önünde duruyorlar. “Bu benim arabam değil,”<a id="GBS.0149.01"/> diyor David. “Benim arabamın plakası CA idi. Şikâyet dosyasında da yazıyor.” Elindeki kâğıtta yazılı olan plaka numarasını gösteriyor: CA 507644.</p>
		<p>“Plakaları boyuyorlar. Sahte plaka takıyorlar. Değiştiriyorlar.”</p>
		<p>“Öyle bile olsa, bu benim arabam değil. Açabilir misiniz?”</p>
		<p>Dedektif arabayı açıyor. Arabanın içi ıslak gazete kâğıdı ve kızarmış tavuk kokuyor.</p>
		<p>“Benim arabamda müzik sistemi<a id="GBS.0149.02"/> yoktu,” diyor David. “Bu benim arabam değil. Arabamın burada başka bir yerde olmadığına emin misiniz?”</p>
		<p>Avluyu turluyorlar. Arabası orada yok. Esterhuyse başını kaşıyor. “Bu işi bir kontrol edeyim,” diyor. “Bir karışıklık olmalı. Bana telefonunuzu bırakın da sizi arayayım.”</p>
		<p>Lucy steyşının direksiyonunda oturuyor, gözleri kapalı. David camı tıklatıyor, Lucy kapının kilidini açıyor. “Yanlışlık<a id="GBS.0149.03"/> var,” diyor David arabaya binerken. “Bir Corolla bulmuşlar ama benimki değil.”</p>
		<p>“Adamları gördün mü?”</p>
		<p>“Adamları mı?”</p>
		<p>“İki adam tutuklandı, demiştin.”</p>
		<p>“Kefaletle bırakılmışlar. Her neyse, araba benimki değil, demek ki yakalanan her kimse benim arabamı çalan kişi değil.”</p>
		<p>Uzun bir sessizlik oluyor. “Mantıksal olarak bu sonuç mu çıkıyor?” diye soruyor Lucy.</p>
		<p>Motoru çalıştırıyor, lastikleri<a id="GBS.0149.04"/> gıcırdatarak hareket ediyor.</p>
		<p>“Onların yakalanmasını bu kadar istediğini hiç bilmiyordum,” diyor David. Sesinin öfkeli çıktığının farkında; ama bunu gizlemeye çalışmıyor. “Yakalanmaları mahkemeye gitmeleri demek ve mahkemenin getireceği her şey. Tanıklık etmen gerekecek. Buna hazır mısın?”</p>
		<p>Lucy motoru durduruyor. Gözyaşlarıyla savaşırken yüzü gergin.</p>
		<p>“Her neyse, zaten onları bulmak olanaksız.<a id="GBS.0149.05"/> Yakalanacak değiller, bulundukları eyaletin polisi onları yakalamaz. İyisi mi bu konuyu unutalım.”</p>
		<p>Kendini toparlıyor. Can sıkan, huysuz biri olmakta ama elinde değil. “Lucy, bundan sonra neler yapabileceğini düşünmenin zamanı gerçekten geldi. Ya bir sürü çirkin anıyla dolu bir evde kalırsın ve başına gelenleri düşünüp durursun ya da bütün bu olanları arkanda bırakıp başka bir yerde hayatında<a id="GBS.0150.01"/> yeni bir sayfa açarsın. Benim gördüğüm kadarıyla seçeneklerin bunlar. Burada kalmayı yeğlediğini biliyorum; ama öteki seçenek üzerinde de en azından biraz düşünemez misin? Bu konu üzerinde ikimiz mantıklıca konuşamaz mıyız?”</p>
		<p>Lucy başını iki yana sallıyor. “Artık konuşamam David, gerçekten konuşamam,” diyor, yumuşak bir sesle, çabuk çabuk, sanki sözcüklerin kuruyup gitmesinden korkar gibi. “Kendimi<a id="GBS.0150.02"/> ifade edemediğimin farkındayım. Keşke anlatabilseydim. Ama yapamam. Sen sen olduğun, ben de ben olduğum için yapamam. Üzgünüm. Arabana da üzüldüm. Hayal kırıklığına uğradığın için üzgünüm.”</p>
		<p>Başını kollarına yaslıyor, kendini bırakırken omuzları kalkıyor.</p>
		<p>Yine aynı duygulara kapılıyor David: kayıtsızlık,  umarsızlık, ama aynı zamanda bir hafiflik, sanki içini bir şey kemirmiş de geride yalnızca<a id="GBS.0150.03"/> kalbinin aşınmış kabuğu kalmış gibi. Bu durumdaki bir insan, diye düşünüyor, ölüleri geri getirecek sözcükleri, müziği nasıl bulabilir?</p>
		<p>Birkaç metre ötede, kaldırımın kenarında oturmakta olan terlikli ve paçavralar içindeki bir kadın, gözlerini onlara dikmiş. Korumak istercesine elini Lucy’nin omzuna koyuyor David. <em>Benim kızım</em>, diye düşünüyor; <em>canım kızım. Yol göstermek görevi bana düşen kızım.<a id="GBS.0150.04"/> Önümüzdeki günlerde bana yol göstermek durumunda kalacak olan kızım.</em></p>
		<p>David’in duygularının kokusunu alabilir mi Lucy?</p>
		<p>Arabayı David sürüyor. Evin yarı yoluna geldiklerinde Lucy konuşmaya başlayınca David şaşırıyor: “Çok kişisel bir şeydi,” diyor Lucy. “Çok kişisel bir kinle yapılmıştı. Her şeyden çok beni şaşırtan bu olmuştu. Gerisi... beklenen bir şeydi. Ama neden benden bu kadar nefret<a id="GBS.0150.05"/> ediyorlardı? Onları hayatımda hiç görmemiştim ki.”</p>
		<p>David, Lucy’nin devam etmesini bekliyor ama etmiyor, şimdilik etmiyor. Sonunda, “Tarihin sözcülüğünü yaptılar,” diyor David. “Hatalar tarihinin. Sana yardımı olacaksa bu açıdan düşünebilirsin. Kişisel görünmüş olabilir sana ama değildi. Atalarından gelen bir şeydi bu.”</p>
		<p>“Bu, durumu kolaylaştırmaz ki. Yaşadığım şoku unutamıyorum. Yani, nefret<a id="GBS.0151.01"/> edilmenin şoku demek istiyorum. Olay anında.”</p>
		<p>Olay anında. David’in düşündüğü şeyi mi demek istiyor Lucy?</p>
		<p>“Hâlâ korkuyor musun?” diye soruyor David.</p>
		<p>“Evet.”</p>
		<p>“Geri gelirler, diye mi korkuyorsun?”</p>
		<p>“Evet.”</p>
		<p>“Polise şikâyette bulunmazsan geri gelmezler, diye mi düşünmüştün? Kendi kendine bunu mu söylüyordun?”</p>
		<p>“Hayır.”</p>
		<p>“Öyleyse ne?”</p>
		<p>Lucy susuyor.</p>
		<p>“Lucy, her şey çok kolaylaşabilir.<a id="GBS.0151.02"/> Köpek kulübelerini kapat. Evi kapat, bekçilik etmesi için Petrus’a para ver. Bu ülkede işler düzelene kadar altı ay ya da bir yıl ara ver. Uzak bir yere git. Hollanda’ya git. Ben karşılarım. Geri döndüğünde kendine yeniden hayvan alırsın, yeni bir başlangıç yaparsın.”</p>
		<p>“Şimdi gidersem, David, geri gelmem. Önerin için teşekkür ederim ama işe yaramaz. Senin önerdiğin şeyler üzerinde ben en az<a id="GBS.0151.03"/> yüz kere düşündüm.”</p>
		<p>“Öyleyse ne yapmayı düşünüyorsun?”</p>
		<p>“Bilmiyorum. Ama ne karar verirsem vereyim kendim vermek istiyorum, başkası zorlamadan. Senin hiç anlamadığın şeyler var.”</p>
		<p>“Neyi anlamıyorum?”</p>
		<p>“Birincisi, o gün benim başıma ne geldiğini anlamıyorsun. Benim için kaygılanıyorsun, bunu biliyorum, anladığını sanıyorsun, ama anlamıyorsun işte. Çünkü anlayamazsın.”</p>
		<p>David arabayı<a id="GBS.0151.04"/> yavaşlatıyor, kenara çekiyor. “Yapma,” diyor Lucy. “Burada olmaz. Burası kötü bir yer, durmak tehlikeli.”</p>
		<p>David yine gaza basıyor. “Tam tersine, çok iyi anlıyorum,” diyor. “Şu âna kadar söylemekten kaçındığımız sözcüğü yüksek sesle söyleyeceğim şimdi: Sen tecavüze uğradın. Birkaç kez. Üç erkek tarafından.”</p>
		<p>“Ve?”</p>
		<p>“Öldürülmekten korkuyordun. Seni kullandıktan sonra öldüreceklerinden korkuyordun.<a id="GBS.0151.05"/> İşini bitireceklerinden. Çünkü onların gözünde bir hiçtin.”</p>
		<p>“Ve?” Lucy’nin sesi fısıltı halini almıştı.</p>
		<p>“Ve ben hiçbir şey yapmadım. Seni kurtarmadım.”</p>
		<p>Bu da David’in itirafı.</p>
		<p>Lucy elini sabırsızca kaldırıyor. “Kendini suçlama David. Beni kurtarmanı bekleyemezdim. Bir hafta önce gelmiş olsalardı ben zaten evde tek başıma olacaktım. Ama haklısın, ben onların gözünde bir hiçtim, hiç.<a id="GBS.0152.01"/> Bunu hissedebiliyordum.”</p>
		<p>Duruyor Lucy. “Bunu daha önce de yaptıklarını düşünüyorum,” diye söze yeniden başlıyor, sesi biraz düzelmiş. “En azından yaşça büyük olan ikisi. Onların her şeyden önce tecavüzcü olduklarını düşünüyorum. Hırsızlık ise gelişigüzel yaptıkları bir şey. Yan iş. Asıl işleri, tecavüz.”</p>
		<p>“Geri geleceklerini mi düşünüyorsun?”</p>
		<p>“Onların sahasına girdiğimi düşünüyorum. Beni<a id="GBS.0152.02"/> mimlediler. Bana geri geleceklerdir.”</p>
		<p>“Öyleyse burada kalamazsın.”</p>
		<p>“Neden?”</p>
		<p>“Kalman, onları buraya davet etmek anlamına gelir de ondan.”</p>
		<p>Lucy yanıt vermeden önce uzun uzun düşünüyor. “Ama bu işe başka bir açıdan bakılamaz mı David? Burada kalmanın karşılığı ... karşılığı olarak ödenecek bedel ya<em> bu</em> ise? Belki işe bu açıdan bakıyorlardır; belki ben de böyle bakmalıyım. Benim sahip olduğum<a id="GBS.0152.03"/> şeyler olduğunu düşünüyorlardır. Kendilerini de vergi toplayıcısı, alacak toplayıcısı olarak görüyorlardır. Burada, para ödemeden yaşamaya hakkım yoktur. Belki de böyle düşünüyorlardır.”</p>
		<p>“Pek çok şey düşündüklerine eminim. Kendilerini haklı çıkaracak hikâyeler uydurmak onların işine yarar. Ama sen kendi duygularına güven. Onlara karşı kinden başka bir şey hissetmediğini söylemiştin.”</p>
		<p>“Kin...<a id="GBS.0152.04"/> Konu erkekler ve cinsellik olunca David, artık beni hiçbir şey şaşırtmıyor. Belki erkekler, kadından nefret etmenin seksi çok daha heyecan verici olduğunu düşünüyorlardır. Sen bir erkeksin, bilmen gerek. Tanımadığın biriyle sevişirken –yani onu tuzağa düşürüp yere yatırınca, üstüne çıkınca, bütün ağırlığınla üstüne abanınca– bütün bunlar öldürmek gibi bir şey değil mi? Bıçağı saplamak; sonra<a id="GBS.0152.05"/> kan içindeki o bedeni geride bırakmak heyecan verici olmalı; cinayet gibi, cinayet işleyip kurtulmak gibi bir şey değil mi?”</p>
		<p><em>Sen erkeksin, bilmen gerek</em>; insan babasıyla böyle konuşur mu? Lucy ile David aynı saftalar mı?</p>
		<p>“Belki,” diyor David, “bazen. Bazı erkekler için.” Sonra da bir anda, düşünmeksizin soruyor: “Her ikisiyle de aynı şeyi mi hissettin? Yani ölümle savaşır gibi miydi?”</p>
		<p><a id="GBS.0153.01"/>“Onlar birbirlerini tahrik ediyorlar. Herhalde bu yüzden birlikte yapıyorlar bu işi. Tıpkı sürüdeki köpekler gibi.”</p>
		<p>“Ya üçüncüsü, o oğlan?”</p>
		<p>“O öğrenmek için oradaydı.”</p>
		<p>Cycads tabelasını geçmişler. Yol bitmek üzere.</p>
		<p>“Beyaz olsalardı onlar hakkında böyle konuşmazdın,” diyor David. “Örneğin Despatch’ten gelen beyaz serseriler olsalardı.”</p>
		<p>“Konuşmaz mıydım?”</p>
		<p>“Hayır konuşmazdın. Seni<a id="GBS.0153.02"/> suçlamıyorum, amacım o değil. Ama sen yeni bir şeyden söz ediyorsun. Kölelikten. Onlar seni kendilerine köle etmek istiyorlar.”</p>
		<p>“Hayır, kölelik değil, hükümleri altına almak istiyorlar. Boyun eğdirmek.”</p>
		<p>David başını sallıyor. “Bütün bunlar çok fazla Lucy. Sat çiftliği. Çiftliği Petrus’a sat ve çek git.”</p>
		<p>“Olmaz.”</p>
		<p>Tartışma burada bitiyor. Ama Lucy’nin sözleri kafasının içinde çınlıyor.<a id="GBS.0153.03"/> <em>Kan içinde</em>. Ne demek istiyor Lucy? David düşünde kanlı bir yatak, bir kan gölü görmekte haklı mıydı yoksa?</p>
		<p><em>Tecavüz ediyorlar</em>. Pek eski olmayan Toyota’ya binip giden o üç ziyaretçiyi düşünüyor, evden aldıkları şeyler arka koltukta istiflenmiş, silahları olan penisleri bacaklarının arasında sıcacık ve tatmin olmuş; aklına gelen sözcük <em>kedi gibi mırlamak</em> oluyor. Öğleden sonra yaptıkları işten<a id="GBS.0153.04"/> hoşnut olmaları için her türlü neden mevcut; mesleklerini uygularken mutluluk duymuş olmalılar.</p>
		<p>Çocukken gazete haberlerinde gördüğü <em>tecavüz</em> sözcüğü üzerinde uzun uzun durduğunu, tam olarak ne anlama geldiğini çözmeye çalıştığını, aslında yumuşacık bir harf olan <em>v</em>’nin, hiç kimsenin yüksek sesle söyleyemeyeceği kadar dehşet verici olan bir sözcüğün ortasında ne aradığını merak ettiğini hatırlıyor.<a id="GBS.0153.05"/> Kitaplıktaki bir sanat kitabında, <em>Sabine Kadınlarına Tecavüz</em><a class="si-noteref" epub:type="noteref" href="#f34" id="ref_f34">34</a> adını taşıyan bir tablo vardı: kısa Romalı zırhları giymiş at sırtındaki adamlar; tüller içinde, kollarını havada sallayıp ağlayan kadınlar. Bu tavrın David’in tecavüz konusundaki düşüncesiyle –kadının üzerine yatıp kendini onun içine iten bir erkekti tecavüz– ne ilgisi vardı.</p>
		<p>Byron’u düşünüyor. Byron’un aralarına karıştığı kontesler<a id="GBS.0154.01"/> ile hizmetçilerden oluşan kalabalık arasında bu işe tecavüz diyenler olmuştu mutlaka. Ama kuşkusuz, o kadınlardan hiçbiri, bu işin boğazının kesilmesiyle sonuçlanacağından korkmuyordu. David’in bakış açısından da, Lucy’nin bakış açısından da Byron, gerçekten de modası geçmiş görünüyor.</p>
		<p>Lucy korkmuştu, neredeyse korkudan ölecekti. Sesi kısılmıştı, soluk alamıyordu, kolları bacakları uyuşmuştu.<a id="GBS.0154.02"/> Adamlar onu zorla yere iterlerken, <em>Böyle bir şey olmuyor</em>, diyordu kendi kendine; <em>bütün bunlar bir düş, bir karabasan</em>. Adamlarsa, onun korkusunu yudum yudum içiyor, onunla eğleniyor, onun canını yakmak, tehdit etmek, korkusunu artırmak için ellerinden geleni yapıyorlardı. <em>Köpeklerini çağırsana</em>, diyorlardı ona. <em>Haydi, köpeklerini çağırsana! Köpek yok mu? Öyleyse biz sana köpekleri gösterelim!</em></p>
		<p><em><a id="GBS.0154.03"/>Sen anlamazsın, orada değilmişsin ki</em>, diyor Bev Shaw. Eh, yanılıyor işte. Lucy’nin sezgileri doğru: Anlıyor David; dikkatini toplarsa, kendi olmaktan çıkıp olay yerinde olursa o adamların yerine geçerse içlerine girerse onların içini kendi hayaletiyle doldurursa anlıyor. Konu şu: Kendini kadının yerine koymak elinde mi?</p>
		<p>Odasının yalnızlığı içinde kızına bir mektup yazıyor:</p>
		<section class="letter">
			<p>Sevgili Lucy,<a id="GBS.0154.04"/> içimde büyük bir sevgiyle sana şunu söylemeliyim: Korkunç bir hata yapmak üzeresin. Kendini tarihin önünde aşağılatmak istiyorsun. Ama izlediğin yol yanlış. Onurunu yitireceksin. Kendinle yüzleşemeyeceksin. Sana yalvarıyorum, sözümü dinle.</p>
			<cite>Baban</cite>
		</section>
		<p>Yarım saat sonra kapısının altından bir zarf atılıyor. </p>
		<section class="letter">
			<p>Sevgili David, beni dinlememişsin. Ben senin bildiğin kişi değilim. Ben bir ölüyüm<a id="GBS.0154.05"/> ve beni yeniden yaşama döndürecek şeyin ne olduğunu da henüz bilmiyorum. Bütün bildiğim, buradan gidemeyeceğim.</p>
			<p>Sen bunu göremiyorsun, senin görmen için daha başka ne yapabileceğimi bilmiyorum. Sanki özellikle odanın, güneş ışınlarının ulaşamayacağı bir köşesinde oturmuş gibisin. Senin şu üç maymundan biri gibi olduğunu düşünüyorum, hani elleriyle gözlerini kapatan.</p>
			<p>Evet, benim tuttuğum<a id="GBS.0155.01"/> yol yanlış yol olabilir. Ama çiftlikten şimdi ayrılırsam, yenilmiş olarak ayrılacağım ve ömrümün sonuna kadar da bu yenilgiyi tadacağım.</p>
			<p>Sonsuza kadar çocuk kalamam. Sen de sonsuza kadar babam kalamazsın. Benim iyiliğimi düşündüğünü biliyorum ama benim ihtiyacım olan kılavuz sen değilsin, şimdi değilsin.</p>
			<cite>Sevgiler, Lucy</cite>
		</section>
		<p>İşte aralarındaki diyalog bu; Lucy’nin son sözü bu.</p>
		<p>O günkü<a id="GBS.0155.02"/> köpek öldürme işi sona eriyor, siyah torbalar kapının önüne yığılıyorlar, her birinin içinde bir beden ve bir de ruh var. David ile Bev Shaw, ameliyathanenin zemininde, birbirlerinin kolları arasında yatıyorlar. Yarım saat sonra Bev kalkıp Bill’ine gidecek, David de torbaları arabaya yüklemeye başlayacak.</p>
		<p>“Bana ilk karından hiç söz etmedin,” diyor Bev Shaw. “Lucy de ondan söz etmez.”</p>
		<p>“Lucy’nin<a id="GBS.0155.03"/> annesi Hollandalıydı. Bunu sana söylemiş olmalı. Evelina. Evie. Boşandıktan sonra Hollanda’ya geri döndü. Sonra da evlendi. Lucy, üvey babasıyla anlaşamadı. Güney Afrika’ya dönmek istedi.”</p>
		<p>“Demek seni seçti.”</p>
		<p>“Bir bakıma. Aynı zamanda belli bir çevreyi, belli bir ufku da seçti. Şimdiyse ben onu yeniden buradan ayrılması için ikna etmeye çalışıyorum, kısa bir süre için olsa da. Hollanda’da<a id="GBS.0155.04"/> ailesi, arkadaşları var. Hollanda yaşamak için çok çekici bir yer olmayabilir ama en azından orada karabasan görmez.”</p>
		<p>“Ve?”</p>
		<p>David omuzlarını silkiyor. “Şu sıralarda Lucy benim verdiğim öğütleri dinlemeye yatkın değil. Benim iyi bir kılavuz olmadığımı söylüyor.”</p>
		<p>“Ama sen öğretmendin.”</p>
		<p>“Rastlantı sonucu. Öğretmek benim için asla bir meslek olmadı. İnsanlara nasıl yaşamaları gerektiğini<a id="GBS.0155.05"/> öğretmek hevesi duymadım kesinlikle. Ben, bilimadamı dedikleri şeydim. Ölmüş insanlar hakkında kitaplar yazdım. Benim gönlüm bu tür işlerdeydi. Salt geçimimi sağlamak için öğretmenlik yaptım.”</p>
		<p>Bev, onun biraz daha anlatmasını bekliyor ama David’in keyfi yok.</p>
		<p>Güneş alçalıyor, hava soğuyor. David ile Bev sevişmediler; aslında, birlikteyken yaptıkları şey buymuş gibi davranmaktan da vazgeçtiler.</p><div style="display:none;"><a id="GBS.0156.01"/></div>
		<p>David’in kafasında Byron var, sahnede tek başına, soluk alıp şarkı söylemeye başlıyor. Yunanistan’a doğru yola çıkmak üzere. Otuz beş yaşına geldiğinde hayatın değerli olduğunu anlamaya başlamış.</p>
		<p><em>Sunt lacrimae rerum, et mentem mortalia tangunt</em>;<a class="si-noteref" epub:type="noteref" href="#f35" id="ref_f35">35</a> Byron böyle söylemiş olmalı, bundan emin. Müziğe gelince henüz gelmedi, ufkun bir yerinde asılı duruyor.</p>
		<p>“Tasalanma,” diyor Bev Shaw. Başı David’in<a id="GBS.0156.02"/> göğsünde; galiba onun kalbinin atışlarını duyuyor, bu atışlarla heksametre uyum içinde. “Bill ile ben, Lucy’ye bakarız. Çiftliğe sık sık gideriz. Hem Petrus da var. Petrus ona göz kulak olur.”</p>
		<p>“Babacan Petrus.”</p>
		<p>“Evet.”</p>
		<p>“Lucy, benim sonsuza kadar baba olamayacağımı söylüyor. Bu dünyada Lucy’nin babası olmamayı düşünemiyorum.”</p>
		<p>Bev parmaklarını David’in karmakarışık saçlarının içinden<a id="GBS.0156.03"/> geçiriyor. “Her şey düzelecek,” diye fısıldıyor. “Göreceksin.”</p>
	</section>
	<section class="si-footnotes" epub:type="footnote">
		<aside class="si-footnote" epub:type="footnote" id="f34"><a class="si-backref" href="#ref_f34">34</a><span class="si-footnote-text">. <em>L’Enlèvement des Sabines. </em>Fransız ressam Nicolas Poussin’in (1594-1665) tablosu. (Y.N.)</span></aside>
		<aside class="si-footnote" epub:type="footnote" id="f35"><a class="si-backref" href="#ref_f35">35</a><span class="si-footnote-text">. “Bunlar, yüreklerimizi parçalayan ölümlülüğümüzün ve eşyanın gözyaşlarıdır.” Romalı şair Vergilius’un Truva Savaşı’nı betimlediği “Aeneid” adlı eserinde yer alan meşhur dize. (Y.N.)</span></aside>
	</section>
	<div style="display:none;"><a id="GBS.0156.04"/></div></body>
</html>