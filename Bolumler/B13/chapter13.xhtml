<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>Utanç</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:35d06487-73cf-28eb-c58a-46d3a3a28095"/>
	</head>
	<body xmlns:epub="http://www.idpf.org/2007/ops" class="chapter" epub:type="chapter"><div style="display:none;"><a id="GBS.0103.01"/></div>
		<section class="container">
		<h1 class="chapter-header">13</h1>
		<p>Yola çıkmadan önce David’in pansumanının değiştirilmesi gerekiyor. İçi tıkış tıkış küçük banyoda Bev Shaw sargıları çözüyor. Gözkapağı hâlâ kapalı, kafa derisi de yer yer su toplamış; ama gördüğü hasar daha fazla da olabilirdi. En çok acıyan yeri, sağ kulağının kenarı; genç doktorun söylediğine göre gerçekten yanan tek yeri orası.</p>
		<p>Bev, steril bir losyonla başının soyulan derisinin<a id="GBS.0103.02"/> pembe yüzeyini temizliyor, sonra cımbız kullanarak yağlı sarı pansumanı yerleştiriyor. Gözkapaklarının kıvrımlarını ve kulağını yavaş yavaş yağlıyor. Çalışırken konuşmuyor. Klinikteki keçiyi anımsıyor David, kendini Bev’in ellerine teslim ederken keçinin de aynı huzuru duyup duymadığını merak ediyor.</p>
		<p>“Tamam,” diyor sonunda Bev, doğrulurken.</p>
		<p>David aynadaki görüntüsüne bakıyor, başında düzgün<a id="GBS.0103.03"/> beyaz tepeliği, gözü kapalı. “Harika,” derken içinden de, “mumya gibi” diye geçiriyor.</p>
		<p>Tecavüz konusunu yeniden açmayı deniyor. “Lucy dün gece doktorunu gördüğünü söyledi.”</p>
		<p>“Evet.”</p>
		<p>“Gebelik tehlikesi var,” diye ısrar ediyor. “Mikrop kapma tehlikesi var. AIDS tehlikesi var. Bir jinekoloğa da görünmesi gerekmez mi?”</p>
		<p>Bev Shaw huzursuzca kıpırdıyor. “Bunu Lucy’ye kendiniz sormalısınız.”</p><div style="display:none;"><a id="GBS.0103.04"/></div>
		<p>“Sordum. Doğru dürüst bir yanıt alamadım.”</p>
		<p>“Bir daha sorun.”</p>
		<p>Saat on biri geçmiş ama Lucy henüz görünürde yok. David amaçsızca bahçede dolanıyor. Gitgide karamsarlık çöküyor üzerine. Bu, yalnızca ne yapacağını bilememekten kaynaklanmıyor. Bir gün önceki olaylar onu gerçekten dehşete düşürmüş. Titremesi, güçsüzlüğü, bu şokun yalnızca ilk ve yüzeysel belirtileri. İçinde, yaşamsal önemi olan<a id="GBS.0103.05"/> bir uzvunun zedelendiğini, zarar gördüğünü hissediyor, belki kalbidir. İlk kez, yaşlı bir adam olmanın, bitkin düşmenin, umutsuz, arzusuz, geleceğe kayıtsız kalmanın nasıl bir şey olacağının tadını almış. Tavuk tüylerinin, çürüyen elmaların kötü kokuları arasında, plastik bir iskemlenin üstüne çökmüş, otururken dünyaya duyduğu ilginin damla damla içinden süzülüp çıktığını hissediyor. Kanaması<a id="GBS.0104.01"/> duruncaya kadar haftalar geçebilir, hatta aylar geçebilir ama şimdi kanıyor. Kanaması durduğunda, örümcek ağında kuruyup kalan bir sineğe dönecek, dokununca ufalanan, çeltik kabuğundan daha hafif, havada süzülüp gitmeye hazır bir sineğe.</p>
		<p>Lucy’den yardım bekleyemez. Lucy sabırla, sessizce karanlıktan aydınlığa giden kendi yolunu bulmalı. Lucy yeniden kendini bulana kadar, gündelik yaşamlarını<a id="GBS.0104.02"/> yürütme görevi David’in omuzlarında. Ama bu çok ani oldu. Hazır olmadığı bir yük bu: çiftlik, bahçe, hayvanların kulübeleri. Lucy’nin geleceği, kendi geleceği, tüm ülkenin geleceği; bütün bunlara kayıtsızım, demek istiyor; ne olacaksa olsun, umurumda bile değil. Çiftliğe gelen adamlar içinse nerede olurlarsa olsunlar, başlarına bela gelmesini diliyor, bunun dışında onları düşünmek istemiyor.</p>
		<p><a id="GBS.0104.03"/>Olayın etkisi bu, diyor kendi kendine, bu saldırının etkisi. Bir süre sonra organizma kendini onaracak ve ben, onun içindeki hayalet, eski halimi bulacağım. Ne var ki gerçeğin böyle olmadığını biliyor. Yaşama zevki tükenmiş. Bir ırmağın üzerindeki yaprak gibi, esintiye kapılmış, kurtmantarı gibi, kendi sonuna doğru sürüklenmeye başlamış David. Bunu açık seçik görebiliyor ve bu onun içini (bu sözcükten<a id="GBS.0104.04"/> kurtulamıyor) umarsızlıkla dolduruyor. Yaşamı besleyen kan, içinden çıkıyor, onun yerini umarsızlık alıyor, gaz gibi bir umarsızlık, kokusuz, tatsız, beslemeyen. Onu solursunuz, kollarınız bacaklarınız gevşer, hiçbir şeyi umursamazsınız, hatta bıçak boğazınıza dayandığı anda bile.</p>
		<p>Kapı çalınıyor; pırıl pırıl üniformaları içinde iki genç polis memuru soruşturmaya başlamaya hazırlar. Lucy odasından<a id="GBS.0104.05"/> çıkıyor, berbat görünüyor, üzerinde bir gün önceki giysileri var. Kahvaltı etmek istemiyor. Polisler kendi minibüsleriyle arkadan gelirken Bev ikisini alıp arabasıyla çiftliğe götürüyor.</p>
		<p>Köpeklerin leşleri vuruldukları kafeslerde duruyor. Buldok Katy ortalıkta dolaşıyor; masanın yanına sinerken görüyorlar onu, uzak duruyor onlardan. Petrus ise ortalarda yok.</p>
		<p>Eve girince polisler kasketlerini<a id="GBS.0105.01"/> çıkarıp kollarının altına sıkıştırıyorlar. David arkada kalıyor, Lucy’nin istediği hikâyeyi anlatmasına izin veriyor. Polisler, onu saygıyla dinliyorlar, söylediklerini yazıyorlar, kalemleri not defterlerinin sayfalarının üzerinde hızla gidip geliyor. Polisler, Lucy’yle aynı kuşaktan, yine de onun yanında huzursuzlar, sanki Lucy kirletilmiş bir yaratık ve onun kirletilmişliği kendilerinin üzerine<a id="GBS.0105.02"/> de sıçrayabilirmiş, onları da kirletebilirmiş gibiler.</p>
		<p>Üç adam gelmişti, diye anlatıyor Lucy, daha doğrusu iki adam ve bir delikanlı. Bir yolunu bulup eve girdiler; para, giysiler, bir televizyon, bir CD-çalar ve bir de içi dolu bir tüfek aldılar (bunları sıralıyor). Babası karşı koyunca ona saldırdılar, üzerine alkol döküp onu ateşe verdiler. Sonra köpekleri vurdular ve babasının arabasına<a id="GBS.0105.03"/> binip gittiler. Adamları ve üzerlerindeki giysileri tarif ediyor. Arabayı da.</p>
		<p>Konuştuğu sürece Lucy gözlerini David’den ayırmıyor, sanki ondan güç alıyor ya da söylediklerine itiraz etmemesi için uyarıyor. Polislerden biri, “Bu olay ne kadar sürdü?” diye sorunca, “Yirmi-otuz dakika,” diye yanıt veriyor Lucy. Yalan bu, Lucy de biliyor bunu, David de. Çok daha uzun sürdü. Ne kadar daha uzun?<a id="GBS.0105.04"/> Adamların, evin hanımıyla işlerinin bitmesinin alacağı süre kadar daha uzun.</p>
		<p>Yine de Lucy’nin sözünü kesmiyor David. <em>Kayıtsızlık</em>; Lucy, öyküsünü anlatırken onu pek dinlemiyor. Dün geceden beri belleğinin kıyılarında asılı duran sözcükler biçim almaya başlıyorlar. <em>İki yaşlı hanım banyoya kilitlenmiş/Pazartesiden cumartesiye kadar orada kalmışlar/Orada olduklarını kimse bilmemiş</em>. Kızı kullanılırken<a id="GBS.0105.05"/> kendisi banyoya kilitlenmişti. Çocukluğundan kalma bu şarkı, parmağını alaylı alaylı sallıyor: <em>Aman Tanrım, ne olmuştur acaba?</em> Lucy’nin sırrı; kendisinin utancı.</p>
		<p>Polis memurları dikkatle evin içinde dolaşıyorlar, araştırıyorlar. Kan yok, devrilmiş mobilya yok. Mutfaktaki pislik temizlenmiş (Lucy mi temizledi? Ne zaman?) Banyo kapısının arkasında kullanılmış iki kibrit çöpü, ama onların farkına<a id="GBS.0106.01"/> bile varmıyorlar.</p>
		<p>Lucy’nin odasındaki çift kişilik yatağın şiltesi çarşafsız. <em>Suç mahalli</em>, diye düşünüyor David; sanki düşüncesini okumuşlar gibi polisler gözlerini kaçırıyorlar, ilerliyorlar.</p>
		<p>Bir kış sabahında sessiz bir ev, hepsi bu.</p>
		<p>Giderlerken “Bir müfettiş gelip parmak izlerini alacak,” diyor polisler. “Hiçbir şeye ellemeyin. Aldıkları başka şeyler aklınıza gelirse karakola telefon<a id="GBS.0106.02"/> edin.”</p>
		<p>Onlar gider gitmez telefon tamircileri geliyor, sonra da yaşlı Ettinger. Ortalarda olmayan Petrus için, “Hiçbirine güvenilmez,” diyor Ettinger. Kombiyi onarması için bir çocuk göndereceğini söylüyor.</p>
		<p>Eski günlerde, <em>çocuk</em> sözcüğünü duyar duymaz Lucy’ nin öfkeye kapıldığına tanık olurdu. Şimdiyse kız tepki vermiyor.</p>
		<p>David, Ettinger’i kapıya kadar geçiriyor.</p>
		<p>“Zavallı Lucy,” diyor<a id="GBS.0106.03"/> Ettinger. “Çok kötü bir şey onun için. Neyse, daha da kötü olabilirdi.”</p>
		<p>“Öyle mi? Nasıl?”</p>
		<p>“Giderken onu da alıp götürebilirlerdi.”</p>
		<p>Bunu duyunca kalakalıyor David. Ettinger budala değil.</p>
		<p>Sonunda Lucy’yle baş başa kalıyorlar. “Bana yer göster de köpekleri gömeyim,” diyor David. “Sahiplerine ne diyeceksin?”</p>
		<p>“Gerçeği söyleyeceğim.”</p>
		<p>“Sigortan bunu karşılar mı?”</p>
		<p>“Bilmiyorum. Sigorta<a id="GBS.0106.04"/> poliçelerinin kıyımları karşılayıp karşılamadığını bilmiyorum. Öğrenmem gerek.”</p>
		<p>Susuyorlar. “Neden hikâyenin tamamını anlatmıyorsun Lucy?”</p>
		<p>“Bütün hikâyeyi anlattım. Bütün hikâye benim anlattığım kadar.”</p>
		<p>Kuşkuyla başını sallıyor David. “Nedenlerin olduğuna eminim ama etraflıca bakınca en iyi yolun bu olduğuna emin misin?”</p>
		<p>Lucy yanıt vermiyor, David de onu zorlamıyor, şimdilik zorlamıyor.<a id="GBS.0106.05"/> Ama düşünceleri o üç saldırgana gidiyor, o üç hayduta, büyük olasılıkla bir daha asla görmeyeceği; ama artık sonsuza kadar hayatının ve kızının hayatının bir parçası olacak o adamlara. Adamlar televizyonları izleyip söylentileri dinleyecekler. Gazetelerde, hırsızlık ve saldırı suçuyla arandıklarını okuyacaklar, başka bir şey için değil. Kadının bedeninin üzerine suskunluğun bir örtü gibi çekildiğini<a id="GBS.0107.01"/> anlayacaklar. <em>Çok utanıyor</em>, diye düşünecekler, <em>anlatmaya utanıyor</em> ve yaşadıkları serüveni hatırlayıp keyifle gülecekler. Lucy, bu zaferi onlara tattırmaya razı mı?</p>
		<p>Lucy’nin sınır çizgisine yakın gösterdiği yere çukur kazıyor. Altı tane yetişkin köpek için bir mezar; belleneli çok olmamış o toprağı kazması bile, neredeyse bir saatini alıyor, işini bitirdiğinde sırtı ağrıyor, kolları ağrıyor,<a id="GBS.0107.02"/> bileği acımaya başlıyor. Leşleri bir el arabasıyla getiriyor. Boğazı delinen köpeğin kanlı dişleri hâlâ sırıtıyor. Tıpkı bir fıçıda balık avlamak gibi, diye düşünüyor David. Zenci görür görmez hırlamak üzere eğitilen köpeklerin olduğu bir ülkede, bu yapılan aşağılık bir şey de olsa demek ki, insanı keyiflendirebiliyor. Tatmin edici bir öğle sonrası işi, bütün intikamlar gibi güçlü. Köpekleri birer<a id="GBS.0107.03"/> birer çukura atıyor, sonra çukuru dolduruyor.</p>
		<p>Geri döndüğünde Lucy’nin, depo olarak kullandığı, küf kokulu küçük odada bir açılır kapanır yatak hazırlamakta olduğunu görüyor.</p>
		<p>“Kimin için bu?” diye soruyor.</p>
		<p>“Benim için.”</p>
		<p>“Konuk odasına ne oldu?”</p>
		<p>“Tavan tahtaları kırılmış.”</p>
		<p>“Arkadaki büyük oda?”</p>
		<p>“Buzdolabı çok ses çıkarıyor.”</p>
		<p>Doğru değil. Arka odadaki buzdolabının hırıltısı<a id="GBS.0107.04"/> duyulmaz bile. Lucy’nin orada yatmak istememesinin nedeni, buzdolabının içindekiler: sakatat, kemikler, kasaptan alınan etler: köpeklerin artık yararlanamayacağı şeyler.</p>
		<p>“Benim odama geç,” diyor David, “ben burada uyurum.” Ve hemen eşyalarını odadan boşaltmaya başlıyor.</p>
		<p>Ama bu hücreye gerçekten geçmek istiyor mu, bir köşeye yığılı boş reçel kavanozları ve güneye bakan bir tek küçük penceresiyle<a id="GBS.0107.05"/> bu hücreye? Lucy’ye tecavüz edenlerin hayaletleri hâlâ onun yatak odasındaysa o zaman onları oradan kovmak gerek, o odayı sahiplenip el koymalarına engel olmak gerek. Böylece eşyalarını alıp Lucy’nin odasına geçiyor.</p>
		<p>Akşam oluyor. Aç değiller ama yemek yiyorlar. Yemek yemek bir ritüel, ritüeller de her şeyi kolaylaştırır.</p>
		<p>Olabildiğince tatlı bir sesle sorusunu yineliyor David: “Lucy, canım,<a id="GBS.0108.01"/> neden anlatmak istemiyorsun? Bu bir suçtu. Bir suça konu olmanın utanılacak bir yanı yok ki. Sen suçun nesnesi olmayı kendin seçmedin ki. Sen masum olan tarafsın.”</p>
		<p>Masanın karşısında oturan Lucy, derin derin içini çekiyor, kendini topluyor, sonra soluğunu bırakıp başını iki yana sallıyor.</p>
		<p>“Tahmin edeyim mi?” diye soruyor David. “Bana bir şey mi hatırlatmaya çalışıyorsun?”</p>
		<p>“Sana neyi hatırlatmaya<a id="GBS.0108.02"/> çalışıyorum?”</p>
		<p>“Kadınların, erkeklerin elinden neler çektiğini.”</p>
		<p>“Benim kafamdan geçenlerle bunun en ufak bir ilgisi yok. Bunun seninle ilgisi yok, David. Sen, benim polise neden şikâyette bulunmadığımı öğrenmek istiyorsun. Bu konuyu bir daha açmamaya razı olursan, sana anlatacağım. Nedeni şu: Benim açımdan, başıma gelenler baştan sona kişisel bir konu. Bir başka zamanda, bir başka yerde,<a id="GBS.0108.03"/> bu konu başkalarına anlatılabilir belki. Ama burada, şimdi, anlatılamaz. Bu benim sorunum, yalnızca benim.”</p>
		<p>“Burası derken neyi kastediyorsun?”</p>
		<p>“Güney Afrika’yı kastediyorum.”</p>
		<p>“Seninle aynı fikirde değilim. Senin yaptığını onaylamıyorum. Başına gelenleri ses çıkarmadan kabullenerek, kendini Ettinger gibi çiftçilerden ayrı tutabileceğini mi sanıyorsun? Burada olup bitenlerin bir sınav<a id="GBS.0108.04"/> mı olduğunu düşünüyorsun? Sınavı geçersen bir diploma alırsın ve geleceğe güvenle adım atarsın ya da kapının üstüne bir yazı yazılır ve veba sana ilişmez. Lucy, intikam böyle alınmaz. İntikam bir yangın gibidir. Yakıp yok ettikçe oburlaşır.”</p>
		<p>“Kes şunu David! Bu vebaları, yangınları filan dinlemek istemiyorum. Ben yalnızca canımı kurtarmak istemiyorum. Eğer böyle düşünüyorsan işin aslını anlamamışsın<a id="GBS.0108.05"/> demektir.”</p>
		<p>“O zaman anlamama yardım et. Ortaya koymaya çalıştığın şey, bir tür özel kurtulma işlemi mi? Şimdi acı çekerek geçmişteki suçlarının bedelini ödeyebileceğini mi düşünüyorsun?”</p>
		<p>“Hayır. Beni yanlış anlamaya devam ediyorsun. Suç ve kurtuluş soyut kavramlar. Bense soyut kavramlarla hareket etmiyorum. Sen bunu anlamak için çaba harcamadıkça sana yardımcı olamam.”</p>
		<p>David yanıt vermek<a id="GBS.0109.01"/> istiyor ama Lucy lafı ağzına tıkıyor: “David, anlaşmıştık. Bu konuşmayı sürdürmek istemiyorum.”</p>
		<p>Birbirlerine bu kadar uzak ve bu kadar farklı düşüncede olmamışlardı hiç. David altüst oluyor.</p>
	</section>
	<div style="display:none;"><a id="GBS.0109.02"/></div></body>
</html>