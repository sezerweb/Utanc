<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>Utanç</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:35d06487-73cf-28eb-c58a-46d3a3a28095"/>
	</head>
	<body xmlns:epub="http://www.idpf.org/2007/ops" class="chapter" epub:type="chapter"><div style="display:none;"><a id="GBS.0097.01"/></div>
		<section class="container">
		<h1 class="chapter-header">12</h1>
		<p>Ettinger, İngilizceyi belirgin bir Alman aksanıyla konuşan asık suratlı, yaşlı bir adam. Karısı hayatta değil, çocukları Almanya’ya geri dönmüş, Afrika’da ondan başka ailesinden kimse kalmamış. Yanında Lucy, üç litrelik pikabıyla geliyor ve motoru durdurmadan bekliyor.</p>
		<p>“Evet, Beretta’mı almadan bir yere gitmem,” diyor Grahamstown yoluna çıktıklarında. Kalçasındaki tabanca kılıfını<a id="GBS.0097.02"/> okşuyor. “İyisi mi kendi kendini kurtaracaksın, çünkü polis seni kurtarmaz, artık kurtarmıyor, bundan emin olabilirsin.”</p>
		<p>Ettinger haklı mı? Kendisinin silahı olsaydı Lucy’yi kurtarabilir miydi? Bundan kuşkulu. Silahı olsaydı şimdi herhalde ölmüş olurdu, hem kendisi, hem de Lucy.</p>
		<p>Ellerinin sürekli titrediğini fark ediyor. Lucy kollarını göğsünde kavuşturmuş. Acaba o da titriyor mu da kollarını<a id="GBS.0097.03"/> kavuşturmuş böyle?</p>
		<p>Ettinger’in kendilerini karakola götüreceğini sanıyordu David. Ama Lucy’nin hastaneye gidelim, dediği anlaşılıyor.</p>
		<p>“Benim için mi gidiyoruz, senin için mi?” diye soruyor David.</p>
		<p>“Senin için.”</p>
		<p>“Polis beni de görmek istemez mi?”</p>
		<p>“Benim anlatacaklarım dışında onlara söyleyecek bir şeyin yok ki,” diyor Lucy. “Yoksa var mı?”</p>
		<p>Hastaneye varınca Lucy önden yürüyerek<a id="GBS.0097.04"/> üzerinde “ACİL” yazan kapıdan içeri giriyor, başvuru formunu David’in adına dolduruyor, onu bekleme odasına götürüyor.</p>
		<p>Tam anlamıyla güçlü, ne istediğini biliyor, oysa David’in titremesi artık bütün bedenine yayılmış gibi.</p>
		<p>“Seni taburcu ederlerse burada bekle,” diyor Lucy. “Geri gelip seni alacağım.”</p>
		<p>“Sen ne olacaksın?”</p>
		<p>Lucy omuzlarını silkiyor. Titriyorsa bile hiç belli etmiyor.</p>
		<p><a id="GBS.0097.05"/>David, kardeş olduklarını sandığı iki şişman kızın arasında kendine bir yer buluyor, birinin kucağında sızlanan bir çocuk var; bir adam da elinin üzerinde kanlı bir tampon tutuyor. Sırada kendinden önce on bir kişi var. Duvardaki saat 5.45’i gösteriyor. Sağlam olan gözünü kapatıp kendinden geçiyor, o arada iki kız kardeş fısıltıyla konuşuyorlar, <em>chuchotantes</em><a class="si-noteref" epub:type="noteref" href="#f21" id="ref_f21">21</a>. Gözünü açtığında saat hâlâ 5.45.<a id="GBS.0098.01"/> Bozuk mu? Hayır; yelkovan oynuyor, 5.46’nın üzerinde duruyor.</p>
		<p>Bir hemşire, onu çağırıncaya kadar iki saat geçiyor, tek nöbetçi doktor olan genç bir yerli kadının yanına gidinceye kadar yine beklemek zorunda kalıyor.</p>
		<p>Başındaki yanıklar önemli değil, diyor kadın ama mikrop kapmamasına dikkat etmeli. Gözleriyle daha çok ilgileniyor doktor. Üst ve alt gözkapağı birbirine yapışmış, onların birbirinden<a id="GBS.0098.02"/> ayrılması David’in çok canını yakıyor.</p>
		<p>Muayene bitince, “Şanslısınız,” diyor doktor. “Gözünüz hasar görmemiş. Benzin kullanmış olsalardı durum bambaşka olurdu.”</p>
		<p>Başı tedavi edilip sarıldıktan sonra David dışarı çıkıyor, gözü kapalı, bileğine de bir buz torbası bağlı. Bekleme odasında Bill Shaw’u bulunca şaşırıyor. Kendisinden bir baş, daha kısa olan Bill, David’i omuzlarından tutuyor, “Dehşet<a id="GBS.0098.03"/> verici,” diyor, “korkunç bir şey. Lucy bizim evde. Kendi gelip alacaktı seni ama Bev bırakmadı. Nasılsın?”</p>
		<p>“İyiyim. Hafif yanıklar var, o kadar. Gecenizi berbat ettiğimiz için üzgünüm.”</p>
		<p>“Saçmalama!” diyor Bill Shaw. “Arkadaşlar bu günler içindir. Siz de olsaydınız aynı şeyi yapardınız.”</p>
		<p>Bu art niyetsiz sözler, David’in içine işliyor, aklından çıkmıyor. Bill Shaw, kendisinin, yani Bill<a id="GBS.0098.04"/> Shaw’un başına bir darbe alıp sonra da yakılması durumunda onun, yani David Lurie’nin hastaneye gideceğine, bir gazete dışında okunacak tek bir şey olmayan bekleme odasında oturup Bill’i alıp evine götürmek üzere orada bekleyeceğine inanıyor. Bill Shaw, bir kerecik birlikte bir fincan çay içti diye David Lurie’nin arkadaşı olduğuna inanıyor, ikisinin birbirlerine karşı yükümlülükleri olduğuna da.<a id="GBS.0098.05"/> Bill Shaw haklı mı, haksız mı? Olsa olsa iki yüz kilometre uzaktaki Hankey’de doğmuş olan ve bir nalburda çalışan Bill Shaw, kolay kolay arkadaşlık kurmayan erkekler olduğunu, erkekler arasındaki arkadaşlık konusunda aşırı kuşku duyan erkekler bulunduğunu bilmeyecek kadar az mı tanıyor insanları? Eski İngilizcedeki <em>freon</em> ve <em>freond</em>’dan, yani sevmek’ten türeyen, çağdaş İngilizcedeki <em>friend</em>. Bill<a id="GBS.0099.01"/> Shaw’un gözünde, çay içmek bir sevgi bağı mı kurar? Bununla birlikte, Bill ve Bev Shaw olmasa, yaşlı Ettinger olmasa, birtakım bağlar olmasa kendisi şimdi nerede olurdu? Harabeye dönmüş çiftlikte, kırık telefon ve köpek leşleriyle birlikte.</p>
		<p>Arabaya bindiklerinde Bill Shaw bir kez daha, “Dehşet verici bir şey,” diyor. “Gaddarca. Gazetede okuyunca bile fena oluyor insan; ama tanıdığın birinin<a id="GBS.0099.02"/> başına gelince,” başını sallıyor, “işte o zaman kafana dank ediyor. Sanki yeniden savaşa girmiş gibi oluyorsun.”</p>
		<p>David yanıt vermeye üşeniyor. Gün henüz sona ermemiş, canlı. <em>Savaş, gaddarlık</em>: Günü sarıp sarmalamak istediğiniz her sözcük, günün kara gırtlağından aşağı yuvarlanıp yutuluyor.</p>
		<p>Bev Shaw, onları kapıda karşılıyor. Lucy bir yatıştırıcı alıp yattı diyor, onu rahat bıraksak iyi olur.</p><div style="display:none;"><a id="GBS.0099.03"/></div>
		<p>“Karakola gitti mi?”</p>
		<p>“Evet, arabanızın bulunması için duyuru yapıldı.”</p>
		<p>“Doktora göründü mü?”</p>
		<p>“Hepsi yapıldı. Siz nasılsınız? Lucy, sizin çok kötü yandığınızı söyledi.”</p>
		<p>“Yanıklarım var ama göründüğü kadar kötü değiller.”</p>
		<p>“O zaman biraz yemek yiyip dinlenmelisiniz.”</p>
		<p>“Karnım aç değil.”</p>
		<p>Evdeki kocaman, eski moda, döküm küvete su dolduruyor Bev. David, beyaz bedenini boylu boyunca<a id="GBS.0099.04"/> buharlar tüten suya bırakıyor ve dinlenmeye çalışıyor. Ama banyodan çıkma zamanı gelince ayağı kayıyor, neredeyse düşüyor: Bebek kadar güçsüz; aynı zamanda da başı dönüyor. Bill Shaw’u çağırmak zorunda kalıyor, banyodan çıkması, kurulanması, ödünç verilen pijamayı giymesi için yardım almanın rezilliğine katlanmak zorunda kalıyor. Daha sonra Bev ile Bill’in alçak sesle konuştuklarını duyuyor,<a id="GBS.0099.05"/> kendisinden söz edildiğini biliyor.</p>
		<p>Hastaneden gelirken yanında bir kutu ağrı kesici, bir paket yanık pansumanı ve başına destek vermesi için bir küçük alüminyum alet getirmiş. Bev Shaw, kedi kokan kanepeye yerleştiriyor David’i; o da hemencecik uykuya dalıyor. Gecenin ortasında zihni tümüyle berrak olarak uyanıyor. Bir hayal görmüştü; Lucy kendisiyle konuşmuştu; onun, “Yanıma gel, beni kurtar!”<a id="GBS.0100.01"/> sözü, hâlâ kulaklarında çınlıyor. Hayaldeki Lucy ellerini öne uzatmış olarak ayakta duruyor, ıslak saçları geriye taranmış, beyaz bir ışık halkasının ortasında.</p>
		<p>David yattığı yerden kalkıyor, bir iskemleye çarpıp tökezliyor, iskemle yere devriliyor. Bir ışık yanıyor, Bev Shaw geceliğiyle karşısına dikiliyor. “Lucy’yle konuşmam gerek,” diye kekeliyor David; ağzı kurumuş, dili şişmiş.</p>
		<p>Lucy’nin<a id="GBS.0100.02"/> odasının kapısı açılıyor. Lucy hiç de hayaldeki gibi değil. Yüzü uykudan şişmiş, başkasına ait olduğu belli olan bir sabahlığın kuşağını bağlamaya çalışıyor.</p>
		<p>“Bağışla, bir düş gördüm,” diyor David. Hayal sözcüğü ansızın çok demode, çok tuhaf geliyor kulağına. “Beni çağırdığını sandım.”</p>
		<p>Lucy başını sallıyor. “Çağırmadım. Haydi git uyu.”</p>
		<p>Haklı elbette. Saat sabahın üçü. Ama aynı gün ikinci<a id="GBS.0100.03"/> kez Lucy’nin kendisiyle bir çocukla konuşur gibi konuştuğu dikkatinden kaçmıyor, bir çocukla ya da yaşlı bir adamla.</p>
		<p>David yeniden uyumaya çalışıyor ama uyuyamıyor. Haplardan olmalı, diyor kendi kendine; hayal değil, düş bile değil, yalnızca kimyasal bir yanılsama. Yine de ışık tarlasındaki kadının karaltısı hâlâ gözlerinin önünde. “Beni kurtar!” diye bağırıyor kızı, sözleri berrak, çın çın,<a id="GBS.0100.04"/> kesintisiz. Lucy’nin ruhunun bedeninden çıkıp David’in yanına gelmiş olması mümkün mü? Ruha inanmayan insanların ruhları olur mu, ruhları onlardan bağımsız bir yaşam sürebilir mi?</p>
		<p>Güneşin doğmasına saatler var. Bileği acıyor, gözleri yanıyor, başının derisi yara içinde ve dokununca acıyor. Dikkatlice ışığı yakıyor ve ayağa kalkıyor. Bir battaniyeye sarınarak Lucy’nin odasına gidiyor, kapıyı<a id="GBS.0100.05"/> iterek açıyor, içeri giriyor. Yatağın yanında bir iskemle var; oraya oturuyor. Lucy’nin uyumadığını hissediyor.</p>
		<p>David ne yapıyor? Küçük kızının başında bekliyor, onu kötülüklerden koruyor, kötü ruhları yanına yaklaştırmıyor. Epeyce sonra Lucy’nin gevşemeye başladığını hissediyor. Dudakları aralanırken yumuşacık bir ses çıkıyor, incecik bir horlama duyuluyor.</p>
		<p class="margined-dbl">Sabah olmuş. Bev Shaw, David’e<a id="GBS.0101.01"/> kahvaltı olarak mısır gevreği ve çay verdikten sonra Lucy’nin odasına giriyor.</p>
		<p>Bev geri döndüğünde David, “Nasıl?” diye soruyor.</p>
		<p>Bev Shaw yanıt vermek yerine başını şöyle bir sallamakla yetiniyor. Seni ilgilendirmez, diyor sanki. Âdet kanaması, çocuk doğurmak, tecavüze uğramak ve sonrası: kanlı işler; bir kadının taşıması gereken yük, kadınların özel alanı.</p>
		<p>Kadınlar, kadın toplumlarında<a id="GBS.0101.02"/> yaşasalar daha mutlu olmazlar mıydı, diye düşünüyor David, daha önce de düşünmüş bunu; erkeklerin gelmesine kendileri istedikleri zaman izin verseler. Belki de Lucy’nin eşcinsel olduğunu düşünmekle hata ediyordu. Belki de Lucy kadınların arkadaşlığından hoşlanıyordu. Belki de lezbiyenlik sadece buydu: erkeklere ihtiyaç duymayan kadınlar.</p>
		<p>Lucy ile Helen’in tecavüze karşı bu kadar öfke duymalarında<a id="GBS.0101.03"/> şaşılacak bir şey yok. Tecavüz; karmaşa ve karışım tanrısı, yalnızlığa çekilenlerin rahatını bozan şey. Bir lezbiyenin ırzına geçmek bir bakirenin ırzına geçmekten daha kötüdür; daha büyük bir darbedir. Bu adamlar, ne yapmak üzere olduklarını biliyorlar mıydı? Lucy’nin durumu duyulmuş muydu?</p>
		<p>Saat dokuzda, Bill Shaw işe gittikten sonra David, Lucy’nin kapısını tıklatıyor. Lucy yüzü duvara dönük,<a id="GBS.0101.04"/> yatakta yatıyor. David onun yanına oturuyor, yanağına dokunuyor. Gözyaşları ıslatmış yanağını.</p>
		<p>“Bunu konuşmak kolay değil ama,” diyor, “doktora göründün mü?”</p>
		<p>Lucy doğrulup oturuyor, burnunu siliyor. “Dün gece doktorumu gördüm.”</p>
		<p>“Bütün olasılıklara karşı önlem alıyor mu adam?”</p>
		<p>“Kadın,” diyor Lucy. “Kadın, adam değil. Hayır –şimdi sesinde öfke seziliyor– nasıl alabilir ki? Bir doktor<a id="GBS.0101.05"/> her şeye karşı nasıl önlem alabilir? Mantıklı ol!”</p>
		<p>David ayağa kalkıyor. Lucy sinirli olmayı yeğliyorsa o da sinirli konuşabilir. “Sorduğum için bağışla,” diyor. “Bugün için planımız ne?”</p>
		<p>“Planımız mı? Çiftliğe dönüp ortalığı temizleyeceğiz.”</p>
		<p>“Ya sonra?”</p>
		<p>“Sonra da yaşamımızı eskisi gibi sürdüreceğiz.”</p>
		<p>“Çiftlikte mi?”</p>
		<p>“Elbette. Çiftlikte.”</p>
		<p>“Mantıklı ol Lucy. Her şey değişti.<a id="GBS.0102.01"/> Bıraktığımız yerden başlayamayız.”</p>
		<p>“Neden olmasın?”</p>
		<p>“Çünkü iyi bir fikir değil bu. Çünkü güvenli değil.”</p>
		<p>“Hiçbir zaman güvenli değildi, hem bu bir fikir de değil, iyi olsun kötü olsun. Bir fikir uğruna geri dönmüyorum ben. Yalnızca geri dönüyorum.”</p>
		<p>Ödünç aldığı geceliğin içinde, David’e meydan okuyor Lucy, başı dik, gözleri ışıl ışıl. Babasının küçük kızı değil o, artık değil.</p>
	</section>
	<section class="si-footnotes" epub:type="footnote"><div style="display:none;"><a id="GBS.0102.02"/></div>
			<aside class="si-footnote" epub:type="footnote" id="f21"><a class="si-backref" href="#ref_f21">21</a><span class="si-footnote-text">. (Fr.) Fısıldayan. (Y.N.)</span></aside>
		</section>
	<div style="display:none;"><a id="GBS.0102.03"/></div></body>
</html>