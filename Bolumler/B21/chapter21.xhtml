<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>Utanç</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:35d06487-73cf-28eb-c58a-46d3a3a28095"/>
	</head>
	<body xmlns:epub="http://www.idpf.org/2007/ops" class="chapter" epub:type="chapter"><div style="display:none;"><a id="GBS.0179.01"/></div>
		<section class="container">
		<h1 class="chapter-header">21</h1>
		<p>Rosalind telefon ediyor: “Lucy kente döndüğünü söyledi. Neden beni aramadın?” “İnsanların arasına çıkacak havada değilim henüz,” diye yanıt veriyor David. “Hiç oldun mu zaten?” diyor Rosalind soğuk soğuk.</p>
		<p>Claremont’ta bir kafede buluşuyorlar. “Zayıflamışsın,” diyor Rosalind. “Kulağına ne oldu?” “Bir şey yok,” diyor David, başka da bir açıklama yapmıyor.</p>
		<p>Konuşurlarken Rosalind’in<a id="GBS.0179.02"/> gözü durmadan biçimini yitirmiş kulağa kayıyor. Bir dokunsa mutlaka ürperir, diye geçiriyor içinden David. Böyle şeylerin üstesinden gelecek tiplerden değil. Rosalind’e ilişkin en güzel anıları, birlikte geçirdikleri ilk aylara ait: Durban’da şehvetli yaz geceleri, terle nemlenmiş çarşaflar, acıya yakın duran bir zevkin pençesinde uzun, beyaz bedenini oradan oraya atan Rosalind. İki şehvetli kişi:<a id="GBS.0179.03"/> İlişkileri sürerken onları bir arada tutan buydu.</p>
		<p>Lucy’den, çiftlikten söz ediyorlar. “Bir arkadaşıyla birlikte kaldığını sanıyordum,” diyor Rosalind, “Grace’le.”</p>
		<p>“Helen. Helen, Johannesburg’a dönmüş. Galiba bir daha bir araya gelmemek üzere ayrılmışlar.”</p>
		<p>“Lucy o ıssız yerde güvenlikte mi?”</p>
		<p>“Hayır, güvenlikte değil, kendini güvenlikte hissetmesi için deli olması gerek. Ama yine de<a id="GBS.0179.04"/> kalıyor orada. Bunu gurur meselesi yapmış.”</p>
		<p>“Arabanın çalındığını söylemiştin.”</p>
		<p>“Benim hatamdı. Daha dikkatli olmalıydım.”</p>
		<p>“Söylemeyi unuttum. Senin davanın öyküsünü duydum. Açıklanmayan öyküsünü.”</p>
		<p>“Davam mı?”</p>
		<p>“Soruşturman, incelenmen, adına ne diyorsan. Pek başarılı olamamışsın.”</p>
		<p>“Ya? Nereden duydun bunu? Ben konunun gizli tutulduğunu sanıyordum.”</p>
		<p>“Bunun önemi yok. İyi bir<a id="GBS.0179.05"/> etki bırakmadığını duydum. Fazlasıyla katı ve savunmadaymışsın.”</p>
		<p>“Ben kimseyi etkilemeye çalışmıyordum. Bir ilkeyi savunuyordum.”</p>
		<p>“Öyle olabilir David; ama sanırım davalarda söz konusu olanın ilkeler olmadığını şimdiye kadar öğrenmiş olmalısın; söz konusu olan, kendini ne kadar iyi ifade edebildiğin. Duyduğuma göre kendini pek iyi ifade edememişsin. Savunduğun ilke neydi peki?”</p>
		<p>“Konuşma<a id="GBS.0180.01"/> özgürlüğü. Suskun kalma özgürlüğü.”</p>
		<p>“Pek etkileyici geliyor kulağa. Ama sen her zaman kendini kandıran biri oldun David. Hem başkalarını kandırdın, hem kendini. Bu davanın yalnızca pantolonun inikken yakalanma olayı olmadığına emin misin?”</p>
		<p>Oltaya gelmiyor David.</p>
		<p>“O ilke her ne idiyse, seni dinleyenler pek bir şey anlamamış. Senin şaşırtmak için böyle davrandığını düşünmüşler. Önceden<a id="GBS.0180.02"/> birilerine danışsaydın keşke. Para konusunu ne yapacaksın? Emekli maaşını kestiler mi?”</p>
		<p>“Benden kesilen parayı geri alacağım. Evi satacağım. Benim için çok büyük.”</p>
		<p>“Zamanını nasıl geçireceksin? İş arayacak mısın?”</p>
		<p>“Sanmıyorum. Elimde iş var. Bir şey yazıyorum.”</p>
		<p>“Bir kitap mı?”</p>
		<p>“Aslında bir opera.”</p>
		<p>“Bir opera mı! Eh, yeni bir başlangıç bu. Umarım sana bol para kazandırır. Lucy’nin<a id="GBS.0180.03"/> yanına mı taşınacaksın?”</p>
		<p>“Opera yalnızca bir hobi, amatörce bir uğraş. Para kazandırmaz. Ve hayır, Lucy’nin yanına taşınmayacağım. İyi bir fikir değil bu.”</p>
		<p>“Neden olmasın? Lucy ile sen her zaman iyi geçindiniz. Bir şey mi oldu yoksa?”</p>
		<p>Israrcı sorular soruyor Rosalind; ama o zaten hiçbir zaman çekinmemiştir ısrarcı olmaktan. “On yıl benimle aynı yatağı paylaştın,” demişti bir keresinde,<a id="GBS.0180.04"/> “benden gizleyecek şeylerin olmamalı.”</p>
		<p>“Lucy ile hâlâ iyi geçiniyoruz,” diyor David. “Ama birlikte yaşayacak kadar değil.”</p>
		<p>“Hayatının hikâyesi.”</p>
		<p>“Evet.”</p>
		<p>İkisi de, her biri kendi bakış açısından, David’in hayatının hikâyesini düşünürlerken bir sessizlik oluyor.</p>
		<p>“Kız arkadaşını gördüm,” diyor Rosalind, konuyu değiştirerek.</p>
		<p>“Kız arkadaşım mı?”</p>
		<p>“Sevgilin. Melanie Isaacs değil<a id="GBS.0180.05"/> miydi adı? Dock Tiyatrosu’nda bir oyunda oynuyor. Bilmiyor muydun? Ona neden tutulduğun belli. İri, siyah gözler. Sevimli, küçük, sansar gibi bir beden. Tam senin tipin. Şu kaçamaklarından, küçük yanlışlarından biri olacağını sanmıştın mutlaka. Şimdi de şu haline bak. Hayatını rezil ettin, hem de ne uğruna?”</p>
		<p>“Hayatımı rezil filan etmedim Rosalind. Mantıklı ol.”</p>
		<p>“Ettin! İşini kaybettin, adın<a id="GBS.0181.01"/> lekelendi, arkadaşların senden kaçıyor, boynunu kabuğundan çıkarmaya korkan bir kaplumbağa gibi Torrance Yolu’nda gizleniyorsun. Ayakkabının tozunu almaya layık olmayan adamlar arkandan gülüyorlar. Gömleğin ütüsüz, saçını böyle kim kesti Tanrı bilir...” Tiradını kesiyor. “Sonunda çöp kutularını karıştırıp duran şu somurtkan bunaklardan biri olup çıkacaksın.”</p>
		<p>“Topraktaki bir delik olacak sonum,”<a id="GBS.0181.02"/> diyor David. “Senin de. Herkesin de.”</p>
		<p>“Yeter artık David. Zaten rahatsızım, tartışmak istemiyorum.” Paketlerini topluyor. “Ekmekle reçel yemekten bıkarsan beni ara da sana yemek pişireyim.”</p>
		<p class="margined">Melanie Isaacs’ın adının anılması David’i tedirgin ediyor. Daha önceki ilişkileri kafasında hiç böyle uzun zaman yer etmemişti. Bir ilişki bittiğinde onu unutur giderdi. Ama Melanie konusunda bitmemiş<a id="GBS.0181.03"/> bir şeyler var. Melanie’nin kokusu içinde yer etmiş, bir dişinin kokusu bu. O da David’in kokusunu anımsıyor mu acaba? <em>Tam senin tipin</em>, dedi Rosalind, onun bu işi bilmesi gerek. Ya bir daha karşılaşırlarsa, yani David ile Melanie? Acaba bir duygu kıvılcımı çakar mı, ilişkilerinin sona ermediğini belirten bir işaret olur mu?</p>
		<p>Ama Melanie’ye yeniden yanaşmak düşüncesi delice bir şey. Kendisine<a id="GBS.0181.04"/> zulmetmekle suçlanan adamla ne diye konuşsun ki kız? Hem zaten David hakkında ne düşünür ki, o komik kulaklı, saç tıraşı olmayan, buruşuk yakalı ahmak hakkında?</p>
		<p>Kronos ile Rheia’nın evliliği<a class="si-noteref" epub:type="noteref" href="#f39" id="ref_f39">39</a>: doğaya aykırı. Bütün cilalı sözler bir kenara bırakılınca mahkemenin kuruluş nedeninin bunu cezalandırmak olduğu ortaya çıkmıştı. Yaşam biçimi için yargılanmıştı Kronos. Doğaya aykırı hareketleri için:<a id="GBS.0181.05"/> yaşlı tohumları, yorgun tohumları, <em>contra naturam</em><a class="si-noteref" epub:type="noteref" href="#f40" id="ref_f40">40</a> rahimde hayat belirtisi göstermeyen tohumları saldığı için. Yaşlı adamlar, genç kadınlara el koyarlarsa, türlerin geleceği ne olur? Aslında, davanın temel konusu buydu. Edebiyatın yarısı bu konudan söz eder: türler kurtulsun diye yaşlı adamların altından kurtulmaya çalışan genç kadınlardan.</p>
		<p>David içini çekiyor. Gençler birbirlerine sarılmış,<a id="GBS.0182.01"/> kendilerini pervasızca erotik müziğe kaptırmışlar. <em>Bu ülke yaşlı adamlar için değil.</em><a class="si-noteref" epub:type="noteref" href="#f41" id="ref_f41">41</a> David zamanının büyük bölümünü iç çekerek geçiriyor gibi. Pişmanlık: Pişmanlık duyuracak bir işaret, buradan başlayabilir.</p>
		<p class="margined-dbl">İki yıl öncesine kadar Dock Tiyatrosu, denizaşırı ülkelere götürülmeyi bekleyen domuz ve öküz leşlerinin korunduğu bir soğuk hava deposuydu. Şimdiyse son moda bir eğlence merkezi. David<a id="GBS.0182.02"/> oraya geç gidiyor, ışıklar sönerken yerine oturuyor. “Halkın isteği üzerine yeniden başlayan müthiş bir başarı”: <em>Globe Salonu’nda Günbatımı </em>oyununun yeni prodüksiyonu böyle duyuruluyor basılı programında. Dekor daha şık, yönetmen daha profesyonel, yeni bir başoyuncu var. Bununla birlikte David oyunu, incelikten yoksun mizahı ve iyice belirgin siyasal amacıyla önceden olduğu gibi yine tahammül<a id="GBS.0182.03"/> edilemez buluyor.</p>
		<p>Berber çırağı Gloria rolü hâlâ Melanie’de. Altın rengi tayt üstüne pembe bir kaftan giyen, yüzü alaca bulaca boyanan, saçı başının tepesinde bukle bukle toplanan Melanie, yüksek topuklu ayakkabıların üzerinde sahneye düşe kalka çıkıyor. Ne söyleyeceği belli; ama bu cümleleri, zamanını ustaca ayarlayarak zırıltılı bir <em>Kaaps</em> aksanıyla söylüyor. Eskisiyle kıyaslanınca kendine<a id="GBS.0182.04"/> daha çok güvendiği görülüyor; aslında, rolünü iyi oynuyor, yetenekli olduğu belli. David’in uzakta olduğu aylar boyunca Melanie’nin büyümüş, kimliğini bulmuş olması mümkün mü? “<em>Beni öldürmeyen şey, beni güçlü kılar.”</em><a class="si-noteref" epub:type="noteref" href="#f42" id="ref_f42">42</a> Belki dava onun için de bir sınama olmuştu; belki o da acı çekmiş ve acıyı arkasında bırakmıştı.</p>
		<p>Bir işaret olsa diye umuyor David. Bir işaret olsaydı, ne yapması gerektiğini<a id="GBS.0182.05"/> bilirdi. Örneğin bu garip giysiler Melanie’nin bedenini soğuk, mahrem alevlerle yaksaydı ve Melanie, David’in karşısında, bir tek onun bileceği bir ifadeyle, Lucy’nin eski odasında yaşadıkları o son gecede olduğu gibi çırılçıplak ve kusursuz dikilseydi.</p>
		<p>David’in çevresinde oturan al yanaklı, etli butlu tatilciler, oyundan keyif alıyorlar. Melanie-Gloria’dan hoşlanmışlar. Açık saçık şakalara<a id="GBS.0183.01"/> kıkır kıkır gülüyorlar, oyuncular birbirlerine sövüp saydıkça kahkahayı basıyorlar.</p>
		<p>Bu seyirciler, kendi yurttaşları olmasına karşın elinde olmadan onların arasında kendisini bir yabancı gibi hissediyor David, oraya izinsiz giren biri gibi. Ama bu insanlar, Melanie’nin sözlerine gülünce göğsü gururla kabarıyor. <em>O benim</em>, demek istiyor, onlara dönerek, sanki Melanie kızıymış gibi.</p>
		<p>Ansızın,<a id="GBS.0183.02"/> çok eski bir anı geliyor aklına: Trompsburg’ un dışında, N1 karayolunda arabasına aldığı biri, yalnız başına yolculuk eden yirmi yaşlarında bir kadın, yanık tenli, üstü başı toz içinde bir Alman turist. Touws Nehri’ne kadar gitmiş, bir otelde oda tutmuşlardı. David, kadına yemek yedirmiş, sonra da onunla yatmıştı. Kadının ince, uzun bacaklarını hatırlıyor; yumuşacık saçlarını, parmaklarının arasında<a id="GBS.0183.03"/> tüy gibi hafif duruşunu hatırlıyor.</p>
		<p>Uyanıkken düş görür gibi, apansız ve sessiz bir fışkırmayla, imgeler sel gibi iniyor üstüne, her iki kıtada tanımış olduğu kadınların imgeleri; bazıları o kadar eski günlerden kalma ki zor tanıyor onları. Rüzgârla savrulan yapraklar gibi, karmakarışık, geçiyorlar önünden. <em>İnsanlarla dolu bir panayır yeri</em>; kendisinin hayatıyla karışmış yüzlerce hayat. Soluğunu<a id="GBS.0183.04"/> tutuyor, bu imgelerin sürmesini istiyor.</p>
		<p>Bütün bu kadınlara, bütün bu hayatlara ne oldu? Onların da ya da aralarından bazılarının da, beklenmedik bir anda hatıralar denizine daldıkları oluyor mu? Alman kızı: Tam şu anda, kendisini Afrika’da bir yol kenarında arabasına alıp geceyi onunla geçiren erkeği, hatırlaması mümkün mü?</p>
		<p><em>Zenginleşmiş</em>: Gazetelerin alay etmek için seçtikleri sözcük buydu.<a id="GBS.0183.05"/> O koşullarda, ağzından çıkmaması gereken çok budalaca bir sözcüktü bu; ama şimdi, tam şu anda, bu sözüne sadık kalacaktı. Melanie’ye sadık kalacaktı, Touws Nehri’ndeki kıza, Rosalind’e, Bev Shaw’a, Soraya’ya; onların her birinin yanında zenginleşmişti David, ötekilerin yanında da, en önemsizlerinin, çuvalladıklarının yanında bile. Göğsünün içinde çiçekler açar gibi, yüreği şükranla dolup taşıyor.</p><div style="display:none;"><a id="GBS.0184.01"/></div>
		<p>Bu gibi anlar nereden gelir? Kuşkusuz uykuya dalarken gelen bir duygudur; ama bunun açıklaması ne? Eğer bir yöne doğru götürülüyorsa, bunu yapan hangi tanrıdır?</p>
		<p>Sahnedeki oyun sürüyor. Melanie’nin elindeki süpürgenin, elektrik kordonuna dolandığı yere gelmişler. Bir magnezyum çakması, arkasından sahne ansızın karanlığa gömülüyor. “<em>Hazreti İsa aşkına, jou dom meid!</em><a class="si-noteref" epub:type="noteref" href="#f43" id="ref_f43">43</a>” diye haykırıyor berber.</p><div style="display:none;"><a id="GBS.0184.02"/></div>
		<p>Melanie ile arasında yirmi sıra koltuk var ama David tam o anda, Melanie’nin ta oradan, kendisinin kokusunu almasını, düşüncelerinin kokusunu almasını diliyor.</p>
		<p>Kafasına hafif bir şey çarpınca David daldığı hayallerden uyanıyor. Bir an sonra bir başka şey yanından geçip öndeki koltuğa çarpıyor; bilye büyüklüğünde bir kâğıt top. Bir üçüncüsü ensesini buluyor. Hedef kendisi, bundan kuşkusu yok.</p><div style="display:none;"><a id="GBS.0184.03"/></div>
		<p>Dönüp bakması bekleniyor. <em>Kim yaptı bunu</em>, diye haykırması bekleniyor. Ya da farkında değilmiş gibi yaparak gözlerini önüne dikip kalacak.</p>
		<p>Dördüncü bir topak omzuna çarpıp sekiyor. Yanındaki koltukta oturan adam, David’e şaşkınlıkla göz atıyor.</p>
		<p>Sahnede oyun ilerliyor. Berber Sidney ölümcül zarfı açıp mal sahibinin ültimatomunu yüksek sesle okuyor. Ay sonuna kadar kira borcunu ödemek zorundalar,<a id="GBS.0184.04"/> bunu yapmazlarsa Globe’un kapanması gerekecek. “Şimdi ne yapacağız?” diye sızlanıyor Miriam, saç yıkayan kadın.</p>
		<p>“Hişt,” diye fısıldıyor biri arkadan, sahneden duyulmayacak kadar alçak bir sesle. “Hişt!”</p>
		<p>David dönünce bir kâğıt top şakağına çarpıyor. Salonun arka duvarına sırtını dayamış Ryan’ı görüyor, Melanie’nin kulağı küpeli, keçi sakallı erkek arkadaşı. Göz göze geliyorlar. “Profesör<a id="GBS.0184.05"/> Lurie!” diye fısıldıyor Ryan, boğuk bir sesle. Davranışı çok çirkin olmasına karşın çocuk oldukça rahat görünüyor. Hafifçe gülümsüyor da.</p>
		<p>Oyun sürüyor ama David’in sağında solunda kıpırdanmalar var. “Hişt,” diye tıslıyor yine Ryan. İki koltuk ötedeki kadın, “Susun!” diyor David’e doğru, oysa David ağzını bile açmamış.</p>
		<p>Tam beş çift dizin önünden ite kaka geçmesi gerekiyor. (Özür dilerim ...<a id="GBS.0185.01"/> özür dilerim), ters ters bakışlar, öfkeli homurtular; sonunda sıranın ucuna varıyor, dışarı çıkıyor, rüzgârlı, karanlık geceye ulaşıyor.</p>
		<p>Arkasında bir gürültü duyuyor. Dönüyor. Bir sigaranın ucu parıldıyor: Ryan peşinden otoparka gelmiş.</p>
		<p>“Amacın ne, söyler misin?” diye bağırıyor David. “Bu çocukça davranışının nedenini açıklayacak mısın?”</p>
		<p>Ryan sigarasından bir nefes çekiyor. “Sana iyilik<a id="GBS.0185.02"/> ediyorum, Profesör. Dersini hâlâ almadın mı?”</p>
		<p>“Neymiş dersim?”</p>
		<p>“Kendi çöplüğünde kal.”</p>
		<p><em>Kendi çöplüğün</em>: Bu çocuk kim oluyor da kendi çöplüğünün ne olduğunu söylüyor? Birbirine tümüyle yabancı olan iki kişiyi birbirinin kollarına iten, onları bütün sağduyunun dışında tek beden yapan, birleştiren gücü ne bilir bu çocuk? <em>Omnis gens quaecumque se in se perficere vult.</em> Kendini geliştirmek zorunda<a id="GBS.0185.03"/> kalan zürriyetin tohumu, kadının bedeninin derinlerine girer, geleceği yaratmaya çalışır. Giriyor, girmiş.</p>
		<p>Ryan hâlâ konuşuyor: “Onu rahat bırak be adam! Melanie seni görürse suratına tükürür!” Sigarasını yere atıp David’e yaklaşıyor. Işıl ışıl yanan yıldızların altında karşı karşıya duruyorlar. “Kendine başka bir yaşam kur Profesör. İnan bana.”</p>
		<p class="margined-dbl">Green Point’te, Ana Cadde boyunca ağır ağır<a id="GBS.0185.04"/> sürüyor arabasını. <em>Suratına tükürür</em>: David bunu beklemiyordu. Direksiyondaki eli titriyor. Hayatın şokları, bunlara alışmaya çalışmalı.</p>
		<p>Sokakta bir sürü fahişe var; trafik ışıklarından birinde bunlardan biri ilişiyor gözüne, mini bir siyah deri eteklik giymiş olan uzun boylu bir genç kız. <em>Neden olmasın</em>, diye düşünüyor, <em>her şeyin açığa çıktığı bu gecede?</em></p>
		<p>Sinyal Tepesi’nin eteklerindeki çıkmaz<a id="GBS.0185.05"/> sokaklardan birinde arabayı park ediyorlar. Kız sarhoş ya da esrar çekmiş; ağzından tutarlı bir söz çıkmıyor. Yine de kendisinden beklenen şeyi olabildiğince iyi yerine getiriyor. Sonra, başını David’in kucağına koyup dinleniyor. Sokak lambalarının ışığı altında göründüğünden daha genç, hatta Melanie’den bile genç. David elini kızın başının üzerine koyuyor. Elinin titremesi durmuş. Başı dönüyor,<a id="GBS.0186.01"/> doygun; aynı zamanda nedense içinden korumak geliyor.</p>
		<p><em>İşte bu kadar basit</em>, diye düşünüyor. <em>Nasıl da unuttum bunu?</em></p>
		<p>Kötü bir adam değil; ama iyi de değil. Soğuk değil ama sıcak da değil, en sıcakken bile sıcak değil. Teresa’nın ölçülerine göre değil; Byron’un ölçülerine göre bile değil. Ateşi eksik. Giyeceği hüküm bu mu, evrenin hükmü ve her şeyi gören Tanrı’nın?</p>
		<p>Kız kıpırdanıyor, doğrulup<a id="GBS.0186.02"/> oturuyor. “Beni nereye götürüyorsun?” diye mırıldanıyor.</p>
		<p>“Seni bulduğum yere geri götürüyorum.”</p>
	</section>
	<section class="si-footnotes" epub:type="footnote">
		<aside class="si-footnote" epub:type="footnote" id="f39"><a class="si-backref" href="#ref_f39">39</a><span class="si-footnote-text">. Yunan mitolojisinde tarımla ilgili tanrı. Kız kardeşi Rheia’yla evlenmişti, bu evlilikten Zeus doğmuştu. (Y.N.)</span></aside>
		<aside class="si-footnote" epub:type="footnote" id="f40"><a class="si-backref" href="#ref_f40">40</a><span class="si-footnote-text">. (Lat.) Doğaya aykırı. (Y.N.)</span></aside>
		<aside class="si-footnote" epub:type="footnote" id="f41"><a class="si-backref" href="#ref_f41">41</a><span class="si-footnote-text">. William Buter Yents’in “Sailing to Byzantium” şiirinden bir dize. (Y.N.)</span></aside>
		<aside class="si-footnote" epub:type="footnote" id="f42"><a class="si-backref" href="#ref_f42">42</a><span class="si-footnote-text">. Friedrich Nietzsche’nin <em>Putların Batışı</em> eserinden. (Y.N.)</span></aside><div style="display:none;"><a id="GBS.0186.03"/></div>
		<aside class="si-footnote" epub:type="footnote" id="f43"><a class="si-backref" href="#ref_f43">43</a><span class="si-footnote-text">. (Afrikaner dili) Aptal kız. (Y.N.)</span></aside>
		</section>
	<div style="display:none;"><a id="GBS.0186.04"/></div></body>
</html>