<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>Utanç</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:35d06487-73cf-28eb-c58a-46d3a3a28095"/>
	</head>
	<body xmlns:epub="http://www.idpf.org/2007/ops" class="chapter" epub:type="chapter"><div style="display:none;"><a id="GBS.0039.01"/></div>
		<section class="container">
		<h1 class="chapter-header">5</h1>
		<p>Melanie, pazartesi günü sınava gelmiyor. Bunun yerine David, posta kutusunda bir kâğıt buluyor, Melanie’ nin dersi bıraktığını bildiren resmî bir not: 7710101SAM no’lu öğrenci Miss M. Isaacs, İletişim 312 dersini bugünden geçerli olmak üzere bırakmıştır.</p>
		<p>Bir saat kadar sonra ofisine bir telefon geliyor. “Profesör Lurie? Sizinle bir dakika konuşabilir miyim? Adım Isaacs, George’dan<a id="GBS.0039.02"/> arıyorum. Kızım sizin öğrenciniz, biliyorsunuz, Melanie.”</p>
		<p>“Evet.”</p>
		<p>“Profesör, bize yardımcı olabilir misiniz? Melanie şimdiye kadar çok iyi bir öğrenciydi. Şimdi de kalkmış, okulu bırakacağını söylüyor. Bunu duyunca şok geçirdik.”</p>
		<p>“Pek anlayamadım.”</p>
		<p>“Melanie okulu bırakıp işe girmek istiyor. Bu çok büyük bir hata, üniversitede üç yıl okudu, dersleri çok iyiydi, şimdi de okulu tamamlamadan<a id="GBS.0039.03"/> bırakıyor. Acaba Profesör, onunla konuşabilir misiniz, aklını başına getirmeye çalışabilir misiniz?”</p>
		<p>“Siz Melanie ile konuştunuz mu peki? Bu kararı neden verdiğini biliyor musunuz?”</p>
		<p>“Bütün hafta sonunu onunla telefonda konuşarak geçirdik, annesiyle ben yani, aklını başına getiremedik. Rol aldığı bir oyuna kendini çok vermiş, bu yüzden belki de aşırı çalışmış, aşırı gerilim içinde olabilir.<a id="GBS.0039.04"/> Hangi işi yapsa kendini ona adar, Profesör, huyu böyle, kendini kaptırır. Ama siz onunla konuşursanız belki bu işi bir kez daha düşünmesini sağlayabilirsiniz. Size büyük saygısı var. Bunca yılı ziyan etmesini istemiyoruz.”</p>
		<p>Demek Melanie-Meláni, Oriental Plaza’dan aldığı adi takılarıyla, Wordsworth konusundaki cahilliğiyle, kendini her şeye kaptırıyor ha! Bu hiç aklına gelmezdi David’in. Melanie<a id="GBS.0039.05"/> hakkında aklına gelmeyen başka neler var?</p>
		<p>“Mr. Isaacs, Melanie ile konuşacak en uygun kişinin ben olduğuma emin değilim.”</p>
		<p>“Sizsiniz Profesör, sizsiniz! Demin de dedim ya, Melanie’nin size büyük saygısı var.”</p>
		<p><em>Saygı mı? Olaylardan habersizsiniz Mr. Isaacs. Kızınız bana olan saygısını haftalar önce yitirdi, haklı da.</em> David’in söylemesi gereken bu. Onun yerine, “Elimden geleni yaparım,” diyor.</p><div style="display:none;"><a id="GBS.0040.01"/></div>
		<p>Daha sonra, bu iş yanıma kalmayacak, diye düşünüyor. Uzaklardaki George’daki Baba Isaacs da, yalanlarla, kıvırtmalarla dolu bu konuşmayı unutmayacak. <em>Elimden geleni yaparım.</em> Neden açıkça söylemedi ki? <em>Elmadaki kurt benim</em>, demesi gerekirdi. <em>Sizin üzüntünüzün kaynağı benim, size nasıl yardım edebilirim ki?</em></p>
		<p>Melanie’nin evine telefon ediyor, telefona kuzeni Pauline çıkıyor. Melanie telefona gelemez,<a id="GBS.0040.02"/> diyor Pauline buz gibi bir sesle. “Gelemez de ne demek?” diyor David. “Yani sizinle konuşmak istemiyor.” “Ona söyleyin,” diyor David, “dersi bırakmasıyla ilgili olarak arıyorum. Söyleyin ona, acele karar veriyor.”</p>
		<p>Çarşamba günkü ders kötü geçiyor, cuma günkü daha da kötü. Gelmeyenler çok; gelenlerse uysal olanlar, sessiz, yumuşak başlı olanlar. Bunun bir tek açıklaması olabilir: Olanları herkes<a id="GBS.0040.03"/> duymuştur.</p>
		<p>Bölüm ofisinde dururken arkasından bir ses duyuyor: “Profesör Lurie’yi nerede bulabilirim?”</p>
		<p>Hiç düşünmeden, “Benim,” diyor.</p>
		<p>Konuşan adam, ufak tefek, zayıf, kambur duruşlu biri. Sırtında kendine bol gelen mavi bir takım elbise var, üstü başı sigara kokuyor.</p>
		<p>“Profesör Lurie? Telefonla görüşmüştük. Isaacs.”</p>
		<p>“Evet. Nasılsınız? Ofisime gidelim mi?”</p>
		<p>“Gerek yok.” Adam susuyor,<a id="GBS.0040.04"/> kendini toparlıyor, derin bir soluk alıyor. “Profesör,” diye söze başlıyor, sözcüklerin üstüne basa basa konuşarak, “siz eğitim görmüş filan olabilirsiniz ama yaptığınız şey doğru değil.” Susuyor, başını sallıyor. “Doğru değil.”</p>
		<p>Odadaki iki sekreter meraklarını gizlemeye çalışmıyorlar. Ofiste öğrenciler de var; yabancı, sesini yükseltirken onlar konuşmalarını kesiyorlar.</p>
		<p>“Size güvenebileceğimizi<a id="GBS.0040.05"/> düşündüğümüz için çocuklarımızı sizlerin ellerine veriyoruz. Üniversiteye güvenemezsek kime güveneceğiz? Kızımızı, yılanın kovuğuna gönderdiğimiz, hiç aklımıza gelmemişti. Hayır Profesör Lurie, yüksek mevkide, güçlü biri olabilirsiniz, bir sürü diplomanız olabilir; ama sizin yerinizde ben olsaydım kendimden utanırdım, Tanrı bilir ya! Eğer söylediklerim doğru değilse şimdi bunu söyleme fırsatınız<a id="GBS.0041.01"/> var ama yanıldığımı hiç sanmıyorum, yüzünüzden anlaşılıyor.”</p>
		<p>Gerçekten şu anda fırsatı var David’in; konuşabilir, konuşabilir. Ama dili tutulmuş gibi duruyor, kulakları uğulduyor. Zehirli bir yılan o. Bunu nasıl yadsıyabilir?</p>
		<p>“Özür dilerim,” diye fısıldıyor, “işim var.” Kazık kesilmiş gibi, arkasını dönüp çıkıyor oradan.</p>
		<p>Isaacs, onun peşinden kalabalık koridora çıkıyor. “Profesör! Profesör<a id="GBS.0041.02"/> Lurie!” diye sesleniyor. “Böyle çekip gidemezsiniz! Söyleyeceklerim bitmedi, bilmiş olun!”</p>
		<p class="margined">Her şey böyle başlıyor. Ertesi sabah, şaşırtıcı bir çabuklukla, Rektör Yardımcısı’nın (Öğrenci İşleri) ofisinden bir memorandum geliyor, kendisi hakkında, Üniversite Davranış Yönetmeliği’nin 3.1 maddesi gereğince şikâyet başvurusunda bulunulduğu bildiriliyor. En kısa zamanda Rektör Yardımcısı’nın ofisine<a id="GBS.0041.03"/> gitmesi isteniyor.</p>
		<p>Üzerinde “Gizli” notu bulunan bir zarf içinde gelen bildirimin yanında bir de Davranış Yönetmeliği var. 3. maddenin konusu, ırk, etnik grup, din, cinsiyet, cinsel tercih ya da bedensel özür nedeniyle baskı ya da taciz. 3.1 no’lu madde de öğrencilerin öğretmenler tarafından baskıya ya da tacize uğramasını ele alıyor.</p>
		<p>İkinci bir belge, tüzüğü ve soruşturma komitelerinin<a id="GBS.0041.04"/> yetkilerini tanımlıyor. David onu okuyor, kalbinde tatsız bir çarpıntı var. Yazının yarısına geldiğinde dikkati dağılıyor. Ayağa kalkıyor, ofisinin kapısını kilitliyor, elinde kâğıtla oturuyor, neler olduğunu tahmin etmeye çalışıyor.</p>
		<p>Melanie, tek başına böyle bir girişimde bulunamaz, bundan emin David. Bunu yapamayacak kadar masum o, gücünün hiç ayrımında değil. Bu işin arkasındaki kişi, kendisine<a id="GBS.0041.05"/> bol gelen elbisenin içindeki küçük adam olmalı; o ve kuzen Pauline, o gösterişsiz kadın, o dadı. Melanie’nin aklını çelmiş, beynini yıkamış olmalılar, sonunda da kızı alıp yönetime götürmüşlerdir.</p>
		<p>“Bir şikâyette bulunmak istiyoruz,” demişlerdir.</p>
		<p>“Şikâyet mi? Ne tür bir şikâyet?”</p>
		<p>“Özel.”</p>
		<p>“Taciz,” diye atılmıştır kuzen Pauline, Melanie utanarak bir kenarda dururken, “bir hoca hakkında.”</p><div style="display:none;"><a id="GBS.0042.01"/></div>
		<p>“Falan numaralı odaya gidin.”</p>
		<p>Falan numaralı odada adam, yani Isaacs, cüretini artırmıştır: “Hocalarınızdan biri hakkında suç duyurusunda bulunmak istiyoruz.”</p>
		<p>“Bunu iyice düşündünüz mü, gerçekten yapmak istiyor musunuz?” diye yanıt vermişlerdir, usul gereği.</p>
		<p>“Evet, ne yapmak istediğimizi biliyoruz,” demiştir adam, kızına bakarak, karşı çıkmasın, diye ona gözdağı vererek.</p>
		<p>Doldurulacak<a id="GBS.0042.02"/> bir form var. Form onların önüne konulur, bir de kalem. Bir el kalemi alır, David’in öptüğü bir el, yakından tanıdığı bir el. Önce davacının adı yazılır, büyük harflerle: MELANIE ISAACS. Yukarıdan aşağıya sıralanan kutuların üzerinde el titrer, hangi kutuyu işaretleyeceğini arar. <em>Şurası</em>, diye işaret eder, babasının nikotin lekeli parmağı. El yavaşlar, durur, x işareti koyar, doğruluk çarpısını: <em><a id="GBS.0042.03"/>J’accuse</em><a class="si-noteref" epub:type="noteref" href="#f8" id="ref_f8">8</a>. Sonra suçlanan kişinin adının yazılması için bir boşluk. DAVID LURIE, diye yazar, PROFESÖR. Sonunda, sayfanın dibinde, tarih ve imza yeri: Kıvrık bir M, üstteki dolgun halkasıyla l, ucu aşağıya uzayan I, en sondaki dolgun s.</p>
		<p>Görev tamamlanmıştır. Kâğıdın üzerinde iki ad vardır, adamınki ve kızınki; yan yana. Bir çatının altında iki kişi, artık iki sevgili değil, iki düşmandırlar.</p><div style="display:none;"><a id="GBS.0042.04"/></div>
		<p class="margined-dbl">David, Rektör Yardımcısı’nın ofisine telefon ediyor, çalışma saatlerinin dışında, saat beşte randevu veriliyor kendisine.</p>
		<p>Saat beş olduğunda koridorda beklemektedir. Cana yakın, genç görünümlü Aram Hakim gelip onu içeri alıyor. Odada iki kişi var: David’in bölümünün başkanı Elaine Winter ile Sosyal Bilimler’den, aynı zamanda ayrımcılık konusunda üniversite komitesinin başkanlığını yapan Farodia<a id="GBS.0042.05"/> Rassool.</p>
		<p>“Geç oldu David, neden burada olduğumuzu hepimiz biliyoruz,” diyor Hakim, “konuya gelelim hemen. Bu işi en iyi nasıl çözümleriz?”</p>
		<p>“Şu şikâyet konusunda bana bilgi verin.”</p>
		<p>“Pekâlâ. Miss Melanie Isaacs’ın yapmış olduğu bir şikâyet söz konusu. Aynı zamanda –Elaine Winter’a bakıyor– önceden var olan, Miss Isaacs’la ilgili birtakım sorunlar. Elaine?”</p>
		<p>Elaine Winter sözü alıyor.<a id="GBS.0043.01"/> David’den hiçbir zaman hoşlanmamıştır; geçmiş dönemin bir artığı, diye bakmaktadır ona, ondan ne kadar çabuk kurtulurlarsa o kadar iyidir. “Miss Isaacs’ın derslere devamı konusunda bir kuşku var David. Dediğine göre –onunla telefonda konuştum– geçen ay yalnızca iki derse girmiş. Eğer söylediği doğruysa bu bize bildirilmeliydi. Yarıyıl sınavına da girmediğini söylüyor. Bununla birlikte –önündeki dosyaya<a id="GBS.0043.02"/> göz atıyor– senin kayıtlarında kızın devamsızlığı olmadığı ve yarıyıl sınavında yetmiş aldığı görünüyor.” Gözlerinde soru işaretiyle David’e bakıyor. “Eğer okulda iki tane Melanie Isaacs yoksa...”</p>
		<p>“Bir tane var,” diyor David. “Kendimi savunmayacağım.”</p>
		<p>Hakim usulca araya giriyor: “Arkadaşlar, derin konulara girmenin yeri de değil, zamanı da. Şimdi yapmamız gereken,” –öteki iki kişiye bakıyor–<a id="GBS.0043.03"/> “uygulanacak işlemi belirlemek. Bu konunun gizli olarak ele alınacağını söylememe gerek yok David, buna emin olabilirsin. Adın açıklanmayacak, Miss Melanie’nin adı da gizli tutulacak. Bir komite oluşturulacak. Komitenin görevi, disiplin cezasına gerek olup olmadığını saptamak. Senin ya da yasal temsilcinin bu komitenin oluşumuna itiraz etme hakkı var. Sorgulamalar banda alınacak. Bu arada, komite<a id="GBS.0043.04"/> kararını Rektör’e bildirinceye ve Rektör karar verinceye kadar her şey eskisi gibi yürüyecek. Miss Isaacs, senin dersini resmen bıraktı, senin de onunla hiçbir biçimde bağlantı kurmaman gerekiyor. Unuttuğum bir şey var mı; Farodia, Elaine?”</p>
		<p>Dişlerini sıkan Dr. Rassool, başını iki yana sallıyor.</p>
		<p>“Bu taciz konusu her zaman için karmaşıktır David, hem karmaşık, hem de talihsiz bir şeydir ama<a id="GBS.0043.05"/> biz yöntemimizin iyi ve adil olduğuna inanıyoruz bu yüzden adım adım uygulayacağız onu, kitabına göre hareket edeceğiz. Benim önerim, yöntemimizi öğren ve hatta bir avukata danış.”</p>
		<p>David tam ağzını açacakken Hakim elini kaldırıp susturuyor onu. “Bu gece düşün bunu, David,” diyor.</p>
		<p>Bu kadarı fazla. “Ne yapacağımı söyleme bana, ben çocuk değilim.”</p>
		<p>Öfkeyle çıkıyor oradan. Ama binanın kapısı<a id="GBS.0044.01"/> kilitlenmiş, kapıcı da gitmiş. Arka kapı da kilitli. Hakim gelip dışarı çıkartıyor onu.</p>
		<p>Yağmur yağmaktadır. “Şemsiyemin altına gel,” diyor Hakim; sonra da arabasının yanındayken, “Kendi adıma konuşursam David,” diyor, “yüreğim seninle, bunu bil. Gerçekten. Bu işler insanı mahvedebilir.”</p>
		<p>Hakim’i yıllardır tanıyor David, tenis oynadığı günlerde, onunla tenis oynardı; ama şimdi erkek erkeğe<a id="GBS.0044.02"/> sohbet edecek havada değil. Sinirli sinirli omuzlarını silkiyor, arabasına biniyor.</p>
		<p>Bu konunun gizli tutulması gerekir ama elbette tutulmaz, elbette insanlar dedikoduya başlarlar. Öyle olmasa, öğretmenler odasına girdiğinde konuşmalar neden kesilsin, şimdiye kadar samimi olduğu genç bir meslektaşı, neden çay fincanını masaya bırakıp odadan çıksın, çıkarken de bakışları onu delip geçsin? Baudelaire<a id="GBS.0044.03"/> dersinin ilk saatine neden yalnızca iki öğrenci katılsın?</p>
		<p>Dedikodu değirmeni, diye düşünüyor, gece gündüz dönüp insanların adını öğütüyor. Dürüst insanlar toplumu; kıyıda köşede, telefonlarda, kapalı kapılar ardında görüşüyorlar. Neşeyle fısıldaşıyorlar. <em>Schadenfreude</em>.<a class="si-noteref" epub:type="noteref" href="#f9" id="ref_f9">9</a> Önce hüküm, sonra mahkeme.</p>
		<p>İletişim Bölümü binasının koridorlarında başını dik tutarak yürümeye dikkat ediyor.</p>
		<p>Boşanma<a id="GBS.0044.04"/> davasını üstlenen avukatla görüşüyor. “Önce şunu bilelim,” diyor avukat, “bu iddialar ne kadar doğru?”</p>
		<p>“Hepsi doğru. O kızla ilişkim vardı.”</p>
		<p>“Ciddi miydi?”</p>
		<p>“Ciddi olması bir işe yarar mı? Bir yaştan sonra bütün ilişkiler ciddidir. Kalp krizleri gibi.”</p>
		<p>“O zaman sana tavsiyem, stratejik açıdan, bir kadın avukat tutman.” İki ad veriyor. “Kendi aranızda çözümlemeye çalış bu işi. Taahhütlerde<a id="GBS.0044.05"/> bulun, belki izne ayrılırsın, bu arada üniversite kızı ya da ailesini şikâyetlerini geri almaları için ikna eder. Bir umut senin için. Sarı kart al. Zararı en aza indir, bu skandalın yatışmasını bekle.”</p>
		<p>“Ne tür taahhütler?”</p>
		<p>“Duyarlık eğitimi. Kamu hizmeti. Danışma. Ne koparabilirsen.”</p>
		<p>“Danışma mı? Danışmaya mı ihtiyacım var?”</p>
		<p>“Beni yanlış anlama. Sana önerilecek seçeneklerden birinin<a id="GBS.0045.01"/> danışmanlık olabileceğini söylemek istiyorum yalnızca.”</p>
		<p>“Beni sağaltmak için mi? Tedavi etmek için mi? Uygunsuz arzulardan beni kurtarmak için mi?”</p>
		<p>Avukat omuzlarını silkiyor. “Hangisi olursa.”</p>
		<p>Kampüste, Tecavüze Karşı Uyarı Haftası var. Tecavüze Karşı Kadınlar (TKK), “yeni kurbanlar”la dayanışma amacıyla yirmi dört saat nöbet tutacağını duyuruyor. David’in kapısının altından bir broşür<a id="GBS.0045.02"/> atılıyor: </p>
		<section class="epigraph" epub:type="epigraph">
			<span>KADINLAR KONUŞUYOR.</span>
		</section>
		<p>Kâğıdın alt tarafında kurşunkalemle karalanmış bir not var:</p>
		<section class="epigraph" epub:type="epigraph">
			<span>SONUN GELDİ KAZANOVA.</span>
		</section>
		<p>Boşandığı karısı Rosalind’le akşam yemeği yiyor David. Sekiz yıldır ayrılar; yavaş yavaş, ihtiyatlı bir biçimde, yeniden bir tür arkadaşlık gelişiyor aralarında. Savaş gazileri. Rosalind’in yakında oturması David’in içini rahatlatıyor; belki Rosalind de onun<a id="GBS.0045.03"/> hakkında aynı şeyleri düşünüyordur. En kötü şey olduğunda insanın güvenebileceği birinin bulunması: banyoda düşünce, oturakta kan olunca.</p>
		<p>Lucy’den söz ediyorlar, ilk evliliğinin tek konuşma konusu, şimdi Eastern Cape’te bir çiftlikte yaşıyor. “Yakında onu görmeye gidebilirim,” diyor David, “bir yolculuğa çıkmayı düşünüyorum.”</p>
		<p>“Okul zamanı mı?”</p>
		<p>“Yarıyıl neredeyse sona eriyor. İki hafta<a id="GBS.0045.04"/> kaldı, o kadar.”</p>
		<p>“Bunun, yaşamakta olduğun sorunlarla bir ilgisi var mı? Sorunların olduğunu duydum.”</p>
		<p>“Nereden duydun?”</p>
		<p>“İnsanlar konuşuyor David. Senin şu son serüvenini herkes biliyor, hem de en küçük ayrıntısına kadar. Kimse örtbas etmek istemiyor bunu, senden başka kimse. Bu işin ne kadar ahmakça olduğunu söylememe izin verir misin?”</p>
		<p>“Hayır, vermem.”</p>
		<p>“Ben yine de söyleyeceğim.<a id="GBS.0045.05"/> Hem ahmakça hem de çirkin. Cinsellik konusunda neler yaptığını bilmiyorum, bilmek de istemiyorum ama bu iş böyle yapılmaz. Kaç yaşındasın sen, elli iki mi? Genç bir kızın bu yaştaki bir adamla yatmaktan zevk alacağını mı sanıyorsun? O kızın seni seyretmekten hoşlanacağını mı sanıyorsun, tam... Hiç düşündün mü bunu?”</p>
		<p>David susuyor.</p>
		<p>“Sana acımamı bekleme David, hiç kimseden de bekleme bunu.<a id="GBS.0046.01"/> Ne acıma ne bağışlama bekleme, günümüzde böyle bir şey yok. Herkes sana karşı olacak, hem neden olmasın? Söylesene, <em>nasıl</em> yapabildin bunu?”</p>
		<p>Sesinde yine o eski ton var, evliliklerinin son yıllarındaki ton; ateşli bir suçlama. Rosalind de farkında olmalı bunun. Ama belki söylediğinde haklı olduğu bir yan vardır. Belki de gözünü hırs bürümüş yetişkinlerin gözlerinden korunmak gençlerin hakkıdır.<a id="GBS.0046.02"/> Fahişeler bunun içindir, ne de olsa; sevimsiz insanların çılgınlıklarına katlanmak için.</p>
		<p>“Neyse,” diyor Rosalind, “Lucy’yi göreceğim diyorsun.”</p>
		<p>“Evet, soruşturma bittikten sonra yanına gidip biraz kalayım diyorum.”</p>
		<p>“Soruşturma mı?”</p>
		<p>“Gelecek hafta soruşturma komitesi toplanacak.”</p>
		<p>“Amma çabuk. Lucy’yi ziyaret ettikten sonra ne olacak?”</p>
		<p>“Bilmiyorum. Üniversiteye geri dönmeme izin<a id="GBS.0046.03"/> vereceklerini sanmıyorum. Hem dönmek istediğimden de emin değilim.”</p>
		<p>Rosalind başını sallıyor. “Meslek yaşamın utanç verici bir biçimde sona eriyor; sence de öyle değil mi? Bu kızdan elde ettiğin şeyin buna değip değmediğini sormayacağım sana. Zamanını nasıl geçireceksin peki? Emekliliğin ne olacak?”</p>
		<p>“Bir anlaşmaya varırız herhalde. Beş parasız salıvermezler beni.”</p>
		<p>“Öyle mi? O kadar emin<a id="GBS.0046.04"/> olma. Kaç yaşında şu aşkın?”</p>
		<p>“Yirmi. Ergen. Ne yapmak istediğini bilecek yaşta.”</p>
		<p>“Kızın uyku ilacı aldığı söyleniyor. Doğru mu?</p>
		<p>“Uyku ilacından falan haberim yok. Bana uydurma gibi geliyor. Kim söz etti sana bu uyku ilacından?”</p>
		<p>Rosalind soruyu duymamış gibi yapıyor. “Sana âşık mıydı? Onu ret mi ettin?”</p>
		<p>“Hayır. Hiçbiri değil.”</p>
		<p>“O zaman bu şikâyet ne?”</p>
		<p>“Kimbilir? Bana açılmadı<a id="GBS.0046.05"/> kız. Birileriyle arasında bir anlaşmazlık vardı; ama bana bu konuda bir şey söylemedi. Kıskanç bir sevgilisi vardı kızın. Ailesi öfkeliydi. Sonunda kızın sinirleri bozulmuş olmalı. Benim için büyük sürpriz oldu.”</p>
		<p>“Bilmen gerekirdi David. Başkalarının çocuklarına bulaşmayacak kadar yaşlısın. Böyle kötü şeyler olabileceğini bilmeliydin. Her neyse bütün bunlar çok alçaltıcı, çok.”</p>
		<p>“Benim onu<a id="GBS.0047.01"/> sevip sevmediğimi sormadın. Bunu da sorman gerekmez mi?”</p>
		<p>“Pekâlâ. Senin adını çamurlara bulayan bu genç kadına âşık mısın David?”</p>
		<p>“O sorumlu değil bundan. Onu suçlama.”</p>
		<p>“Onu suçlamaymış! Sen kimin tarafındasın? Elbette suçlarım onu! Seni de suçluyorum, onu da suçluyorum. Bu olay baştan sona utanç verici. Hem utanç verici, hem adi. Böyle söylediğim için de pişman değilim.”</p>
		<p>Eskiden olsa,<a id="GBS.0047.02"/> tam bu anda hiddetten köpürürdü David. Ama bu gece böyle bir şey yapmıyor. Rosalind’le birbirlerine karşı artık umursamaz olmuşlar.</p>
		<p>Ertesi gün Rosalind telefon ediyor. “David, bugün çıkan <em>Argus</em>’u gördün mü?” diye soruyor.</p>
		<p>“Görmedim.”</p>
		<p>“Eh, sıkı dur öyleyse. Senin hakkında bir yazı var.”</p>
		<p>“Ne yazıyor?”</p>
		<p>“Kendin oku.”</p>
		<p>Haber üçüncü sayfada: “Profesör seks davasında” diye başlık atılmış.<a id="GBS.0047.03"/> İlk satırları atlıyor:</p>
		<blockquote>
			<p>... bir disiplin kurulu önüne cinsel taciz suçlamasıyla çıkması kararlaştırıldı. Yönetim, bir dizi skandalın sonuncusu hakkında konuşmaktan kaçınıyor, bu skandallar arasında sahte burs ödemeleri ve öğrenci yatakhanelerini fuhuş için kullandığı öne sürülen seks şebekeleri de var. İngiliz doğa şairi William Wordsworth üzerine bir kitabı bulunan Lurie (53) ile bu konuda<a id="GBS.0047.04"/> görüşülemedi.</p>
		</blockquote>
		<p>William Wordsworth (1770-1850), doğa şairi. David Lurie (1945-?), William Wordsworth yorumcusu ve onun utanç verici durumdaki müridi. Piç bebek kutsansın. Toplumdışı değil. Bebek kutsansın.</p>			
	</section>
	<section class="si-footnotes" epub:type="footnote">
			<aside class="si-footnote" epub:type="footnote" id="f8"><a class="si-backref" href="#ref_f8">8</a><span class="si-footnote-text">. (Fr.) Émile Zola’nın Dreyfüs’ün suçsuzluğunu ilan etmek için Fransız genelkurmayını suçladığı açık mektubun giriş cümlesi. (Y.N.)</span></aside>
			<aside class="si-footnote" epub:type="footnote" id="f9"><a class="si-backref" href="#ref_f9">9</a><span class="si-footnote-text">. (Alm.) Başkasının üzüntüsüne sevinme.<div style="display:none;"><a id="GBS.0047.05"/></div> (Y.N.)</span></aside>
		</section>
	<div style="display:none;"><a id="GBS.0047.06"/></div></body>
</html>