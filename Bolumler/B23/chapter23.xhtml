<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>Utanç</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:35d06487-73cf-28eb-c58a-46d3a3a28095"/>
	</head>
	<body xmlns:epub="http://www.idpf.org/2007/ops" class="chapter" epub:type="chapter"><div style="display:none;"><a id="GBS.0195.01"/></div>
		<section class="container">
		<h1 class="chapter-header">23</h1>
		<p>Öğle öncesi. David dışarı çıkıp buldog Katy’yi yürüyüşe götürmüş. Şaşırtıcı ama Katy ona ayak uydurmuş, ya David eskisinden daha yavaş yürüdüğü için ya da Katy eskisinden hızlı yürüdüğü için. Katy her zamanki gibi sesli sesli soluk alıyor ve göğsü hırıldıyor; ama görünüşe bakılırsa bu David’i eskisi gibi öfkelendirmiyor.</p>
		<p>Eve yaklaşırlarken oğlanı görüyor, Petrus’un <em>ailem</em> dediği oğlanı,<a id="GBS.0195.02"/> yüzü arka duvara dönük duruyor. Önce onun işediğini sanıyor David, sonra banyonun penceresinden içeriyi gözetlediğini, Lucy’yi dikizlediğini fark ediyor.</p>
		<p>Katy hırıldamaya başlıyor ama çocuk o kadar dalmış ki köpeğin farkına varmıyor. Arkasına döner dönmez David ve köpekle burun buruna geliyor. David elinin tersiyle çocuğun suratına vuruyor. “<em>Seni domuz seni!</em>” diye bağırıyor, bir daha vuruyor,<a id="GBS.0195.03"/> çocuk sendeliyor. <em>Seni pis domuz!</em></p>
		<p>Canı pek acımasa da ürküyor çocuk, koşmaya davranıyor; ama ayakları birbirine dolanıyor. Köpek bir anda onun üstüne atlıyor. Dişlerini dirseğine geçiriyor, Katy ön ayaklarını sımsıkı yere bastırıp çocuğu çekeliyor, hırlıyor. Çocuk acıyla haykırıp kendini kurtarmaya çalışıyor. Yumruğunu sallıyor, ancak darbeleri güçsüz, zaten köpek de aldırmıyor.</p>
		<p><em>Domuz</em> sözcüğü<a id="GBS.0195.04"/> hâlâ havada yankılanıyor. David hiç böyle derin bir öfke duymamıştı. Çocuğa hak ettiği şeyi vermek istiyor: temiz bir dayak. Hayatı boyunca uzak durduğu cümleler ansızın doğru ve uygun geliyor ona: <em>Dersini ver, yerini bilsin</em>. Demek böyle, diye düşünüyor. Vahşi gibi davranmak böyle oluyor demek!</p>
		<p>Çocuğa sertçe, sıkı bir tekme atıyor, çocuk yan tarafa savruluyor. Pollux’muş! Ne biçim ad!</p>
		<p>Köpek<a id="GBS.0195.05"/> konumunu değiştirip çocuğun üstüne çıkıyor, hırsla onun kolunu çekiştirip gömleğini parçalıyor. Çocuk köpeği itmeye çabalıyor ama köpek pes etmiyor. “Ay ay ay ay!” diye bağırıyor çocuk acıyla. “Seni geberteceğim!” diye haykırıyor.</p>
		<p>Birden Lucy çıkıyor ortaya. “Katy!” diye bağırıyor.</p>
		<p>Köpek ona yan gözle bakıyor ama aldırmıyor.</p>
		<p>Lucy dizüstü çöküp köpeği boyunluğundan yakalıyor, tatlı bir<a id="GBS.0196.01"/> sesle, çabuk çabuk konuşuyor. Köpek istemeye istemeye pençesini gevşetiyor.</p>
		<p>“İyi misin?” diye soruyor Lucy.</p>
		<p>Oğlan acıyla inliyor. Burnundan sümükleri akıyor. “Seni geberteceğim!” diyor, inlerken. Ağlayacak gibi.</p>
		<p>Lucy, onun gömleğinin kolunu kıvırıyor. Köpeğin diş izleri kalmış, çocuğun koluna bakarlarken esmer teninin üzerinde boncuk boncuk kan beliriyor.</p>
		<p>“Gel gidip yıkayalım şunu,”<a id="GBS.0196.02"/> diyor Lucy. Çocuk sümüğüyle gözyaşlarını içine çekiyor, başını iki yana sallıyor.</p>
		<p>Lucy’nin üzerinde yalnızca bornozu var. Yerinden doğrulurken kuşağı çözülüyor ve göğüsleri görünüyor.</p>
		<p>Kızının memelerini son gördüğünde, altı yaşında bir kızın gül goncası iriliğindeki minik memeleriydi. Şimdiyse dolgun, yuvarlak ve neredeyse süt gibi beyazlar. Bir sessizlik çöküyor. David bakıyor, çocuk da<a id="GBS.0196.03"/> bakıyor, hem de utanmadan. Yeniden bir öfke yükseliyor David’in içinde, gözleri buğulanıyor.</p>
		<p>Lucy, onlara arkasını dönüp, örtünüyor. Çocuk bir hamlede ayağa fırlıyor, yanlarından uzaklaşıyor. “Hepinizi geberteceğiz!” diye bağırıyor. Dönüyor; kasıtlı olarak ekili patatesleri eziyor, sonra tel örgünün altından eğilerek geçip Petrus’un evine doğru gidiyor. Kolunu hâlâ eliyle korusa da, yürüyüşü<a id="GBS.0196.04"/> havalı.</p>
		<p>Lucy haklı. Bu çocuğun bir tuhaflığı var, kafadan kontak. Genç bir erkeğin bedeninde vahşi bir çocuk. Daha da ötesi var bu işin, David’in anlamadığı bir başka açısı var. Lucy’nin bu çocuğu korumaktaki amacı ne?</p>
		<p>Lucy konuşmaya başlıyor: “Bu böyle süremez David. Ben Petrus’la ve <em>aanhanger</em>’leriyle<a class="si-noteref" epub:type="noteref" href="#f46" id="ref_f46">46</a> başa çıkabilirim. Seninle başa çıkabilirim ama hepinizle birden başa çıkamam.”</p>
		<p>“Pencereden<a id="GBS.0196.05"/> seni dikizliyordu. Bunu biliyor muydun?”</p>
		<p>“Dengesiz o. Dengesiz bir çocuk.”</p>
		<p>“Bu bir mazeret mi? Sana yaptığının mazereti olabilir mi?”</p>
		<p>Lucy’nin dudakları kıpırdıyor ama ne dediği anlaşılmıyor.</p>
		<p>“Ona güvenmiyorum,” diye devam ediyor David. “Kaypak biri. Ne kötülük yapabilirim diye çevreyi koklayan bir çakal gibi. Eskiden bunun gibilerine verilecek ad belliydi. Yetersiz, derdik. Zihinsel<a id="GBS.0197.01"/> açıdan yetersiz. Ahlak açısından yetersiz. Onu tımarhaneye kapatmalı.”</p>
		<p>“David, çok tehlikeli bu sözler. Böyle düşünmek istiyorsan, düşüncelerini kendine sakla. Hem onun hakkında ne düşündüğün önemli değil şimdi. O burada, buhar olup havaya karışmayacak, o hayatın bir gerçeği.” Güneşin karşısında gözlerini kısıp yandan bakıyor David’e. Katy, Lucy’nin ayaklarının dibine kıvrılıyor, göğsü hafifçe<a id="GBS.0197.02"/> inip kalkıyor, kendinden hoşnut, yaptıklarından da. “David, bu iş böyle devam edemez. Sen geri dönene kadar her şey yatışmıştı, ortalık durulmuştu. Etrafımda huzur olsun istiyorum. Huzur olması için her şeyi yapmaya, her türlü özveride bulunmaya hazırım.”</p>
		<p>“Senin feda etmek istediklerinden biri de benim, değil mi?”</p>
		<p>Lucy omuzlarını silkiyor. “Ben söylemedim bunu, sen söyledin.”</p>
		<p>“Öyleyse<a id="GBS.0197.03"/> bavulumu toplayayım.”</p>
		<p class="margined-dbl">Olayın üzerinden birkaç saat geçmesine karşın eli, attığı yumruklardan hâlâ sızlıyor. Oğlanı ve savurduğu tehditleri düşündükçe içi öfkeyle kabarıyor. Aynı zamanda kendinden utanıyor da. Kendini lanetliyor. Kimsenin haddini bildirmiş olmadı; hele oğlanın hiç. Tek yaptığı Lucy ile arasındaki soğukluğu büyütmek oldu. Lucy onu kendini hırsına kaptırmış biri olarak gördü,<a id="GBS.0197.04"/> gördüğü şeyden hoşlanmadığı da kesin.</p>
		<p>Özür dilemeli David. Ama dileyemiyor. Kendini denetleyemiyor sanki. Pollux’u düşünmek, onu öfkeden titretiyor; onun o küçük, donuk bakışlı gözleri, küstahlığı; ama özellikle de bir yabanotu gibi köklerini Lucy’ye, Lucy’nin varlığına dolandırmasına izin verilmiş olması.</p>
		<p>Pollux, kızına bir kez daha hakaret ederse ona yeniden vuracak. <em>Du musst dein Leben<a id="GBS.0197.05"/> ändern</em>:<a class="si-noteref" epub:type="noteref" href="#f47" id="ref_f47">47</a> Hayatını değiştirmelisin. Eh, David buna önem vermeyecek, değişemeyecek kadar yaşlı. Lucy fırtınanın önünde iki büklüm olabilir, David olamaz, onurluysa olamaz.</p>
		<p>İşte bu yüzden Teresa’nın sözünü dinlemeli. Dünyada onu kurtaracak tek insan Teresa olabilir. Teresa’da onur söz konusu değil. O göğüslerini güneşe uzatıyor; hizmetkârların önünde banjo çalıyor, onlar sırıtsa da aldırmıyor.<a id="GBS.0198.01"/> Bitmez özlemleri var ve bunları şarkıya döküyor. Teresa ölmeyecek.</p>
		<p class="margined-dbl">David kliniğe geldiğinde Bev Shaw kapıdan çıkmak üzere. Yabancılar gibi çekinerek kucaklaşıyorlar. Bir zamanlar birbirlerinin kollarında çırılçıplak yattıklarına inanmak güç.</p>
		<p>“Bu kısa bir ziyaret mi, yoksa biraz kalacak mısın?” diye soruyor Bev Shaw.</p>
		<p>“Gerektiği kadar kalmak üzere geldim. Ama Lucy’ nin evinde kalmayacağım.<a id="GBS.0198.02"/> Onunla geçinemiyoruz. Kasabada kendime bir oda bulacağım.”</p>
		<p>“Üzüldüm. Sorun ne?”</p>
		<p>“Lucy ile benim aramdaki sorun mu? Umarım yoktur. Çözümlenemeyecek bir şey değil. Sorun, onun aralarında yaşadığı insanlarla. Ben de katılınca bunların sayısı çok fazlalaşıyor. Küçücük bir yerde çok fazla insan. Tıpkı bir şişedeki örümcekler gibi.”</p>
		<p><em>Inferno</em>’dan bir sahne geliyor gözünün önüne: Styx’ in büyük<a id="GBS.0198.03"/> bataklığı, içinde mantar gibi kaynayan insanlarla. <em>Vedi l’anime di color cui vinse l’ira.</em><a class="si-noteref" epub:type="noteref" href="#f48" id="ref_f48">48</a> Öfkeye yenik düşenlerin ruhları. Suça uygun ceza.</p>
		<p>“Petrus’un evine yerleşen oğlandan söz ediyorsun sen. Ben de onun görünüşünden hoşlanmıyorum. Ama Petrus orada olduğu sürece Lucy’ye bir şey olmaz. Belki de hiç karışmayıp Lucy’nin kendi çözümlerini kendisinin bulmasını bekleme zamanın gelmiştir David.<a id="GBS.0198.04"/> Kadınlar kolay uyum sağlar. Lucy de sağlayabilir. Hem de genç. Ayakları yere basıyor. İkimizden de daha iyi hem de.”</p>
		<p>Lucy mi uyum sağlar? David böyle düşünmüyor. “Bana durmadan sen karışma diyorsun,” diyor, “ta başından beri karışmamış olsaydım, şimdi Lucy’nin durumu nasıl olurdu?”</p>
		<p>Bev Shaw susuyor. Bev Shaw’ın David’de gördüğü ama David’in kendisinin göremediği bir şey mi var? Hayvanlar<a id="GBS.0198.05"/> Bev’e güveniyorlar diye David de mi güvenmeli ona, ondan alacağı derse? Hayvanlar ona güveniyorlar, o da bu güveni onları yok etmek için kullanıyor. Ders bunun neresinde?</p>
		<p>“Eğer karışmasaydım,” diye mırıldanıyor David, “ve çiftlikte yeni bir felaket olsaydı, kendimi bağışlayabilir miydim?”</p>
		<p>Bev omuzlarını silkiyor. “Sorun bu mu David?” diyor alçak sesle.</p>
		<p>“Bilmiyorum. Sorunun ne olduğunu<a id="GBS.0199.01"/> artık bilemiyorum. Lucy’nin kuşağı ile benim arama sanki bir perde inmiş gibi. Perdenin ne zaman indiğinin bile farkında değilim.”</p>
		<p>Aralarında uzun süren bir sessizlik oluyor.</p>
		<p>“Her neyse,” diye söze yeniden başlıyor David, “Lucy ile kalamam, bunun için de bir oda arıyorum. Grahamstown’da bir yer olduğunu duyarsan bana haber ver. Benim buraya geliş nedenim, klinikte yardımcı olabileceğimi<a id="GBS.0199.02"/> söylemek içindi.”</p>
		<p>“Yardımın çok işe yarar,” diyor Bev Shaw.</p>
		<p class="margined-dbl">Bill Shaw’un bir arkadaşından yarım tonluk bir pikap alıyor, bedelini de iki çekle ödüyor; 1.000 randlık bir çeki peşin ödüyor, 7.000 randlık bir başka çeki de ay sonunda ödenmek üzere imzalıyor.</p>
		<p>“Bu pikabı ne amaçla kullanacaksın?” diye soruyor adam.</p>
		<p>“Hayvanlar için. Köpekler.”</p>
		<p>“Arka tarafa parmaklık taktırman gerek, dışarı<a id="GBS.0199.03"/> atlamamaları için. Bu işi yapacak birini tanıyorum.”</p>
		<p>“Benim köpeklerim atlamaz.”</p>
		<p>Belgelerine bakılırsa kamyonet on iki yıllık ama motorun sesi çok düzgün. Hem, diye düşünüyor, sonsuza kadar dayanması gerekmez ya. Hiçbir şeyin sonsuza kadar dayanması gerekmez.</p>
		<p><em>Grocott’s Mail</em> gazetesinde gördüğü bir ilandan, hastanenin yakınında bir oda buluyor kendine. Adının Lourie olduğunu söylüyor,<a id="GBS.0199.04"/> bir aylık kirayı peşin ödüyor, Grahamstown’a hastanede ayakta tedavi olmak üzere geldiğini söylüyor ev sahibesine. Ne tedavisi olduğunu belirtmiyor ama kadının kanser tedavisi olduğunu sandığını anlıyor.</p>
		<p>Su gibi para harcıyor. Önemi yok.</p>
		<p>Kamp eşyaları satan bir dükkândan, bir su ısıtıcı çubuk alıyor, küçük bir gazocağı, bir de alüminyum tencere. Aldıklarını odasına taşırken ev sahibesiyle<a id="GBS.0199.05"/> karşılaşıyor. “Odalarda yemek pişirilmesine izin vermiyoruz Mr. Lourie,” diyor kadın. “Yangın filan çıkabilir.”</p>
		<p>Oda karanlık, tıkış tıkış eşya dolu, şilte de yamru yumru. Ama alışacak, tıpkı başka şeylere alıştığı gibi.</p>
		<p>Evde bir pansiyoner daha var, emekli bir öğretmen. Kahvaltıda birbirlerini selamlıyorlar ama daha fazla konuşmuyorlar. Kahvaltıdan sonra kliniğe gidiyor ve bütün günü orada<a id="GBS.0200.01"/> geçiriyor, her gün böyle yapıyor, pazar günleri dahil.</p>
		<p>Pansiyon odasından çok klinikte kalıyor. Binanın arkasındaki avluda kendine bir yuva kuruyor, bir masa ile Shawlardan aldığı bir koltuğu yerleştiriyor oraya, bir de plaj şemsiyesi koyuyor, güneşin sıcağından korunmak için. Çay pişirmek ya da konserve yiyecekleri ısıtmak için gazocağını oraya taşıyor; spagetti ve köfte yiyor, balık ve soğan.<a id="GBS.0200.02"/> Günde iki kez hayvanları besliyor, bölmelerini temizliyor, ara sıra da konuşuyor onlarla; bunun dışında kalan zamanında kitap okuyor ya da uyukluyor ya da binada yalnızken Lucy’nin banjosunda Teresa Guiccioli’ye vereceği müziği seçiyor.</p>
		<p>Çocuk doğana kadar yaşamı böyle olacak.</p>
		<p>Bir sabah başını kaldırdığında, beton duvarın öte yanından kendisini gözetleyen üç küçük oğlan çocuğunun yüzlerini<a id="GBS.0200.03"/> görüyor. Ayağa kalkıyor, köpekler havlamaya başlıyor; çocuklar yere atlıyor, heyecanla bağrışarak kaçıyorlar oradan. Ne biçim bir öykü anlatacaklar evlerine dönünce: Delinin biri köpeklerin arasında oturmuş, kendi kendine şarkı söylüyor!</p>
		<p>Gerçekten de deli. Teresa ile âşığının bu dünyaya geri dönmeyi hakketmek için ne yapmış olduklarını bu çocuklara, onların ailelerine, D Köyü’ne nasıl açıklayabilir?</p><div style="display:none;"><a id="GBS.0200.04"/></div>
	</section>
	<section class="si-footnotes" epub:type="footnote">
		<aside class="si-footnote" epub:type="footnote" id="f46"><a class="si-backref" href="#ref_f46">46</a><span class="si-footnote-text">. (Afrikaner dili) Yandaşları. (Y.N.)</span></aside>
		<aside class="si-footnote" epub:type="footnote" id="f47"><a class="si-backref" href="#ref_f47">47</a><span class="si-footnote-text">. (Alm.) “Hayatını değiştirmek zorundasın.” Rainer Maria Rilkes’in “Archaischer Torso Apollos” şiirinin son dizesi. (Y.N.)</span></aside>
		<aside class="si-footnote" epub:type="footnote" id="f48"><a class="si-backref" href="#ref_f48">48</a><span class="si-footnote-text">. (İt.) “İyi yürekli usta dedi ki, oğul bu gördüklerin / öfkeye yenik düşenlerin  / ruhları.” Dante, <em>İlahi Komedya, </em>“Cehennem”, 7. Kanto, 115-116. dizeler. (Y.N.)</span></aside>
	</section>
	<div style="display:none;"><a id="GBS.0200.05"/></div></body>
</html>