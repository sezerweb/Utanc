<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>Utanç</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:35d06487-73cf-28eb-c58a-46d3a3a28095"/>
	</head>
	<body xmlns:epub="http://www.idpf.org/2007/ops" class="chapter" epub:type="chapter"><div style="display:none;"><a id="GBS.0023.01"/></div>
		<section class="container">
		<h1 class="chapter-header">3</h1>
		<p>Bu noktada bu işe bir son vermeliydi David. Ama vermiyor. Pazar sabahı arabasına binip boş kampüse gidiyor, bölüm ofisine giriyor. Dosya dolabından Melanie Isaacs’ın kayıt dosyasını çıkartıyor, kişisel bilgilerini not ediyor: ev adresi, Cape Town’daki adresi, telefon numarası.</p>
		<p>Numarayı çeviriyor. Bir kadın sesi yanıtlıyor.</p>
		<p>“Melanie?”</p>
		<p>“Çağırayım. Kim arıyor?”</p>
		<p>“David Lurie arıyor<a id="GBS.0023.02"/> der misiniz?”</p>
		<p>Melanie – melodi: bayağı bir uyak. Kıza uygun bir ad değil. Aksan kayması. Meláni, esmer kız.</p>
		<p>“Alo?”</p>
		<p>O bir tek sözcük, kızın bütün tereddüdünü yansıtıyor. Çok genç. David’e nasıl davranacağını bilemez; kızın peşini bıraksa iyi olacak. Ama bir kıskacın içinde David. “Güzelliğin gülü”; bu dize içine, bir ok gibi saplanıyor. Kız kendi kendinin sahibi değil; belki David de kendi<a id="GBS.0023.03"/> kendinin sahibi değil.</p>
		<p>“Birlikte yemeğe çıkmamız hoşuna gider, diye düşündüm,” diyor kıza. “Seni saat on ikide alırım.”</p>
		<p>Kızın yalan uyduracak, bu işten sıyrılacak zamanı var. Ama onun da kafası karışık, fırsatı kaçırıyor.</p>
		<p>David geldiğinde kız, evinin önündeki kaldırımda bekliyor. Siyah tayt ve siyah bir kazak giymiş. Kalçaları on iki yaşında bir kızınki kadar dar.</p>
		<p>Limandaki Hout Bay’e<a id="GBS.0023.04"/> götürüyor kızı. Yol boyunca onu rahatlatmaya çalışıyor. Aldığı öteki dersleri soruyor ona. Bir oyunda rol aldığını anlatıyor kız. Diploma alması için gerekli olan şeylerden biriymiş. Provalar çok zamanını alıyormuş.</p>
		<p>Lokantada iştahı yok, keyifsizce denizi seyrediyor.</p>
		<p>“Bir sorun mu var? Anlatmak ister misin?”</p>
		<p>Başını sallıyor kız.</p>
		<p>“Bizim durumumuz mu kaygılandırıyor seni?”</p>
		<p>“Belki,”<a id="GBS.0023.05"/> diyor.</p>
		<p>“Kaygılanmana gerek yok. Ben dikkat ederim. Fazla ileri gitmesine izin vermem.”</p>
		<p>Fazla ileri. Böyle bir konuda ileri nedir, fazla ileri nedir? Kızın fazla ilerisi, kendisinin fazla ilerisiyle bir mi?</p>
		<p>Yağmur yağmaya başlamış; körfezde sular halka halka titreşiyor. “Kalkalım mı?” diye soruyor kıza.</p>
		<p>Kızı kendi evine götürüyor. Oturma odasının zemininde, pencerelere vuran yağmur<a id="GBS.0024.01"/> sesinin eşliğinde, onunla sevişiyor. Kızın bedeni duru, yalın, kendi içinde kusursuz; kız sevişmeye katılmasa da David zevk alıyor, öylesine alıyor ki, sevişmenin doruğundayken kendinden geçiveriyor.</p>
		<p>Kendine geldiğinde yağmur durmuş. Kız altında yatıyor, gözleri kapalı, elleri gevşekçe başının tepesinde duruyor, kaşları belli belirsiz çatılmış. Adamın elleri kızın kalın yün kazağının altında,<a id="GBS.0024.02"/> göğüslerinin üzerinde. Kızın taytıyla külotu birbirine dolanmış, yerde duruyor; David’in pantolonu ayak bileklerine düşmüş. <em>Fırtınadan sonra</em>, diye düşünüyor; tam George Grosz’un tablolarından alınma.</p>
		<p>Kız başını yana çevirip kendini kurtarıyor, giysilerini topluyor, odadan çıkıyor. Birkaç dakika sonra giyinmiş olarak geri dönüyor. “Gitmeliyim,” diye fısıldıyor. David, kızı alıkoymak için hiçbir<a id="GBS.0024.03"/> şey yapmıyor.</p>
		<p>Ertesi sabah uyandığında David kendini çok iyi hissediyor ve bu duygusu uzunca bir süre kalıyor. Melanie derse gelmiyor. David, ofisine gidip çiçekçiye telefon ediyor. Gül mü? Belki de gül olmamalı. Karanfil ısmarlıyor. “Kırmızı mı, beyaz mı?” diye soruyor kadın. Kırmızı? Beyaz? “On iki tane pembe yollayın,” diyor. “On iki tane pembe yok,” diyor kadın. “Karışık yollasam olur mu?”<a id="GBS.0024.04"/> David, “Karışık yollayın,” diyor.</p>
		<p>Salı günü akşama kadar yağmur yağıyor, yüklü bulutlar yağmuru batıdan getirip kentin içine savuruyor. Akşama doğru İletişim Bölümü binasının lobisinden geçerken sağanağın ara vermesini bekleyen bir grup öğrencinin arasında, kapının yanında kız çarpıyor gözüne. Arkasından yaklaşıp elini omzuna koyuyor. “Beni burada bekle,” diyor. “Seni eve bırakayım.”</p>
		<p>Bir<a id="GBS.0024.05"/> şemsiye alıp geri dönüyor. Otoparka giden alanı geçerlerken yağmurdan korumak için kızı iyice kendine doğru çekiyor. Ani bir rüzgâr şemsiyeyi ters çevirince büyük adımlarla arabaya koşuyorlar.</p>
		<p>Kızın üzerinde parlak sarı bir yağmurluk var; arabaya binince başlığını indiriyor. Yüzü al al; David kızın inip kalkan göğsünün farkında. Üst dudağına düşen yağmur damlasını yalıyor kız. <em>Bir çocuk</em>, diye<a id="GBS.0025.01"/> düşünüyor David. <em>Bir çocuktan başka bir şey değil! Ne yapıyorum ben?</em> Yine de yüreği arzuyla titriyor.</p>
		<p>Öğle sonrasının yoğun trafiği içinde ilerliyorlar. “Dün seni özledim,” diyor David. “İyi misin?”</p>
		<p>Yanıt vermiyor kız, gözlerini sileceklere dikmiş.</p>
		<p>Kırmızı ışıkta, kızın soğuk elini kendi elinin içine alıyor. “Melanie!” diyor sesinin ürkütücü çıkmamasına çalışarak. Ancak nasıl gönül alınacağını<a id="GBS.0025.02"/> unutmuş. Kulağına gelen ses bir âşığın sesi değil, çocuğunu kandırmaya çalışan bir babanın sesi.</p>
		<p>Kızın oturduğu apartmanın önüne gelince arabayı durduruyor. “Teşekkürler,” diyor kız, arabanın kapısını açarken.</p>
		<p>“Beni içeri davet etmeyecek misin?”</p>
		<p>“Oda arkadaşım evdedir.”</p>
		<p>“Bu akşama ne dersin?”</p>
		<p>“Bu akşam provam var.”</p>
		<p>“Seni bir daha ne zaman göreceğim?”</p>
		<p>Kız yanıt vermiyor. “Teşekkürler,”<a id="GBS.0025.03"/> diyor yine ve arabadan dışarı süzülüyor.</p>
		<p class="margined">Çarşamba günü Melanie derse geliyor, her zamanki yerine oturuyor. Sınıfta hâlâ Wordsworth’ü işliyorlar, <em>Prelüd</em>’ün 6. kitabını: Alpler’deki şair.</p>
		<p>“Çıplak bir kayadan,” diye okuyor David yüksek sesle:</p>
		<section class="poem">
			<span>Mont Blanc’nın doruğunu gördük önce, apaçık,</span>
			<span>Ve kederlendik, gözümüzde ruhsuz bir imge var diye,</span>
			<span>Bir daha asla gelemeyecek,</span>
			<span>Canlı bir<div style="display:none;"><a id="GBS.0025.04"/></div> düşünceyi gasp eden.</span>
		</section>
		<p>“Evet. O ulu beyaz dağ, Mont Blanc sonunda bir hayal kırıklığı oluyor. Neden? İsterseniz önce şu alışılmadık fiille başlayalım, bir şeyi gasp etmek fiilinden. Sözlükte anlamına bakan oldu mu?”</p>
		<p>Ses yok.</p>
		<p>“Bakmış olsaydınız, bu fiilin zorla girmek ya da hileyle el koymak anlamına geldiğini bilirdiniz. Tam olarak bakılınca gasp etmek, gasptan gelir; gasp, “gasp etmek”<a id="GBS.0025.05"/> fiilini tamamlar.</p>
		<p>“Bulutlar gitti, diyor Wordsworth, dağın doruğu ortaya çıktı ve biz onu görünce kederlendik. Alpler’e giden bir gezgin için tuhaf bir tepki. Neden keder? Çünkü, diyor, ruhsuz bir imge, salt retinanın üzerindeki bir imge, şimdiye kadar canlı bir düşünce olan bir şeye zorla el koymuş. Bu canlı düşünce neydi?”</p>
		<p>Yine ses yok. İçine konuştuğu hava, bir tabaka kâğıt gibi durgun,<a id="GBS.0026.01"/> asılı duruyor. Dağa bakan bir adam: Neden bu kadar karmaşık bu iş, diye yakınmak istiyor çocuklar. Onlara nasıl bir yanıt verebilir David? O ilk akşam Melanie’ye ne söylemişti? Bir anda zihinde ışık çakmazsa hiçbir şey olmaz, demişti. Bu odada böyle bir şey var mı?</p>
		<p>Kıza çabucak bir göz atıyor. Başı önünde, dikkatini metne vermiş ya da öyle görünüyor.</p>
		<p>“Gasp etmek sözcüğü birkaç dize sonra<a id="GBS.0026.02"/> yineleniyor. Gasp etmek, Alpler bölümünün derinde kalan izleklerinden biridir. Zihnin en önemli arketipleri olan yalın fikirler, duyusal imgeler tarafından gasp edilmiş bulurlar kendilerini.</p>
		<p>Bununla birlikte gündelik yaşamlarımızı duyusal deneyimlerden soyutlanmış düşünceler ülkesinde sürdüremeyiz. Sorun, hayal dünyamızı nasıl saf tutabiliriz, gerçeğin saldırılarından nasıl koruyabiliriz, olmamalı.<a id="GBS.0026.03"/> Bu ikisinin birlikte yaşayabilecekleri bir yol bulunabilir mi, diye sormalıyız.</p>
		<p>599. dizeye bakın. Wordsworth, duyusal algılamanın sınırları üzerine yazmış. Daha önce de değinmiştik bu konuya. Duyu organları güçlerinin sınırına ulaşınca ışıkları azalmaya başlar. Tam sönecekken, o ışık son anda alevlenen bir mum ışığı gibi bir kez parlar, görünmezi görünür kılar. Bu bölüm güç; hatta Mont Blanc<a id="GBS.0026.04"/> ânına bile ters düşebilir. Yine de Wordsworth’ün el yordamıyla bir denge bulmaya doğru yöneldiği belli oluyor: onun seçtiği ne bulutlara gömülmüş yalın düşünceler, ne de retinaya yansıyan ve doğal berraklığıyla bizi etkileyip şaşırtan görsel imge; olabildiğince hafif tutulan ve belleğin derinliklerinde gömülü duran düşünceyi kıpırdatmak ya da harekete geçirmek amacıyla kullanılan bir araç olan<a id="GBS.0026.05"/> duyu imgesi.”</p>
		<p>David susuyor. Anlamayan, boş bakışlar. Çok hızlı, çok ileri gitmiş. Onlara nasıl ulaşabilir? Melanie’ye nasıl ulaşabilir?</p>
		<p>“Âşık olmak gibi,” diyor. “Gözleriniz görmeseydi kolay kolay âşık olamazdınız. Ama şimdi, görsel aletin soğuk aydınlığında sevgilinizi görmeyi gerçekten istiyor musunuz? Sevdiğinizi zihninizde ideal bir tanrıça gibi koruyabilmek için gözlerinizi bir peçeyle<a id="GBS.0027.01"/> örtmek daha iyi olabilir.”</p>
		<p>Bunları Wordsworth söylememiş ama en azından sınıftakilerin ilgisini çekmeye yarıyor. <em>İdeal mi</em>, diyorlar kendi kendilerine. <em>Tanrıça mı? Ne diyor bu adam? Bu ihtiyar aşktan ne anlar ki?</em></p>
		<p>Bir anı düşüyor aklına. Yerde Melanie’nin kazağını zorla yukarıya sıyırdığı ve onun küçük, kusursuz göğüslerinin çıplak kaldığı an. İlk kez gözlerini kaldırıyor Melanie, gözleri<a id="GBS.0027.02"/> onunkilerle buluşuyor ve bir anda her şeyi görüyor. Şaşırıyor, bakışlarını indiriyor.</p>
		<p>“Wordsworth, Alpler hakkında yazıyor,” diyor David. “Ülkemizde Alpler yok; ama Drakensberg var ya da daha küçük çaptaki Table Dağı, şairlerin peşine takılıp bu dağlara tırmanıyoruz, hepimizin bildiği o aydınlanma ânı gibi, Wordsworth’vari anlardan birini yaşamak umuduyla.” Şimdi, lafı çevirmek için gelişigüzel<a id="GBS.0027.03"/> konuşuyor. “Ama, gözlerimizi hayal dünyamızın arketiplerine döndürmezsek bu gibi anları yaşayamayız.”</p>
		<p>Yeter! Kendi sesini duymak artık tiksinti veriyor, bu tür üstü örtülü yakınlaşmaları dinlemek zorunda kaldığı için Melanie’nin adına da üzülüyor. Dersi bitiriyor, sonra kızla konuşabilmek umuduyla sınıfta oyalanıyor. Ama kız kalabalığa karışıp gidiyor.</p>
		<p>Bir hafta önce Melanie, sınıftaki güzel<a id="GBS.0027.04"/> kızlardan biriydi yalnızca. Şimdiyse David’in yaşamının bir parçası, canlı bir parçası.</p>
		<p class="margined-dbl">Öğrenci derneğinin oditoryumu karanlık. Kimseye görünmeden en arka sıraya gidip oturuyor. Hademe üniforması giymiş kel kafalı bir adam sayılmazsa kendisinden başka izleyici yok.</p>
		<p>Provası yapılan oyunun adı, “Globe Salonunda Günbatımı”; yeni Güney Afrika’yı konu alan bir komedi, Johannesburg’un Hillbrow<a id="GBS.0027.05"/> semtinde bir berber salonunda geçiyor. Sahnede fıkır fıkır bir berber var, iki müşteriyle ilgileniyor, biri beyaz, biri siyah. Cıvıl cıvıl konuşuyorlar; şakalar, küfürler. Oyunun ilkesinin katharsis<a class="si-noteref" epub:type="noteref" href="#f6" id="ref_f6">6</a> olduğu anlaşılıyor, bütün o eski adi önyargılar gün yüzüne çıkarılıyor ve kahkahalar arasında eritiliyor.</p>
		<p>Sahneye dördüncü bir kişi çıkıyor, yüksek tabanlı ayakkabılar giymiş, saçları lüle lüle<a id="GBS.0028.01"/> fışkıran bir kız. “Otur tatlım,” diyor berber, “biraz sonra seni alırım.” “Ben iş için geldim,” diyor kız; “ilandaki iş için.” <em>Kaaps</em> aksanı açıkça belli oluyor; Melanie bu. “Ah! Eline süpürgeyi al, bir işe yara öyleyse,” diyor berber.</p>
		<p>Kız bir süpürge alıyor, süpürgeyi önünde tutarak yalpalaya yalpalaya ortalıkta dolaşıyor. Süpürge bir elektrik kablosuna dolanıyor. Tam o anda bir kıvılcım çıkması,<a id="GBS.0028.02"/> arkasından bir çığlık duyulması ve koşuşturma olması gerek; ama eşzamanlı olamıyor bunlar, bir sorun var. Yönetmen sahneye çıkıyor, peşinden gelen siyah deri giysili genç adam duvardaki prizi kurcalamaya başlıyor. “Daha çabuk olmalı,” diyor yönetmen. “Marx Kardeşler’in atmosferi sağlanmalı.” Melanie’ye dönüyor. “Tamam mı?” Melanie başını sallıyor.</p>
		<p>Önde oturan hademe kalkıyor, içini çekerek<a id="GBS.0028.03"/> salondan çıkıyor. Kendisi de gitse iyi olur. Karanlıkta oturup bir kızı gözlemek yakışık almıyor (birden, “<em>dikizlemek</em>” sözcüğü geliyor aklına). Bununla birlikte, kendisinin de yakında aralarına katılacağı o yaşlı adamlar topluluğu, yani şu lekeli pardösüleriyle, kırık takma dişleriyle ve içi kıllı kulaklarıyla sokak serserileri ve aylaklar; bütün bu adamlar da bir zamanlar Tanrı’nın kullarıydı,<a id="GBS.0028.04"/> bedenleri dimdik, gözleri sağlamdı. Duyuları o tatlı ziyafet sofrasından kalkmamak için direniyor, diye kim onları suçlayabilir ki?</p>
		<p>Sahnede hareket yeniden başlıyor. Melanie süpürgesini kullanıyor. Bir patırtı, bir kıvılcım, korku dolu çığlıklar. “Benim suçum yok,” diye ciyaklıyor Melanie. “Neden her zaman her şey benim suçum oluyor?” David sessizce ayağa kalkıyor, hademenin peşinden dışarıdaki<a id="GBS.0028.05"/> karanlığa çıkıyor.</p>
		<p class="margined-dbl">Ertesi gün öğleden sonra saat dörtte Melanie’nin evinde. Kız kapıyı açtığında üzerinde buruşuk bir tişört, kısa şort var, ayaklarında da çizgi romanlardan fırlamışa benzeyen sincap biçiminde terlikler; terlikleri anlamsız, zevksiz buluyor David.</p>
		<p>Gelmeden önce Melanie’yi aramamıştı; evine zorla giren bu davetsiz konuğa karşı koyamayacak kadar şaşırıyor kız. David, onu kollarına<a id="GBS.0029.01"/> aldığında kızın kolları, bacakları bir kuklanınkiler gibi kıvrılıp bükülüyor. Adamın sözleri kızın kulaklarının narin sarmalında tokmak gibi gümbürdüyor. “Hayır, şimdi olmaz!” diyor kız, kurtulmaya çalışarak. “Kuzenim az sonra döner!”</p>
		<p>Ama hiçbir şey durdurmuyor David’i. Melanie’yi yatak odasına taşıyor, o saçma terlikleri çekip alıyor, kızın ayaklarını öpüyor; kızın kendisinde uyandırdığı duygudan<a id="GBS.0029.02"/> şaşkın. Sahnede gördükleriyle ilgisi olmalı bunun: peruka, kıpır kıpır kalçalar, o kaba saba konuşma. Tuhaf aşk! Yine de Aphrodite’nin, köpüklü dalgaların tanrıçasının sadağından geliyor; bu kesin.</p>
		<p>Melanie karşı koymuyor. Yalnızca kendini geri çekiyor, dudaklarını kaçırıyor ondan, gözlerini kaçırıyor. David’in kendisini yatağın üzerine yatırıp soymasına izin veriyor; hatta önce kollarını, sonra<a id="GBS.0029.03"/> kalçalarını kaldırarak ona yardımcı oluyor. Soğuktan hafifçe ürperiyor; soyunur soyunmaz, kendine barınak kazan bir köstebek gibi yorganın altına süzülüyor ve adama sırtını dönüyor.</p>
		<p>Tecavüz değil, tam olarak değil, ancak yine de arzulanmayan bir şey, hiç mi hiç arzulanmayan bir şey. Sanki kız her şey olup biterken kendini salıvermeye ve tilkinin ensesinden dişlediği bir tavşan gibi kıpırtısız<a id="GBS.0029.04"/> kalmaya karar vermiş. Sanki böyle yaparsa başına gelecek her şey kendinden uzakta yapılacakmış gibi.</p>
		<p>Her şey olup bittiğinde, “Pauline her an geri dönebilir,” diyor Melanie. “Lütfen. Gitmelisin.”</p>
		<p>David söz dinliyor; ama sonra, arabasının yanına geldiğinde, içini öyle bir keder, öyle bir sıkıntı bürüyor ki, hiç kıpırdayamadan direksiyonun üzerine kapanıp kalıyor.</p>
		<p>Bir hata, çok büyük bir<a id="GBS.0029.05"/> hata. Hiç kuşkusu yok, şu anda Melanie kendini bu olaydan, David’den arındırmaya çalışıyordur. Kızın muslukları açıp banyoyu doldurduğunu, suya girdiğini, uyurgezer gibi gözlerini kapattığını hayal edebiliyor. Kendisi de böyle bir banyoya girmek isterdi.</p>
		<p>Güdük bacaklı, ciddi giyimli bir kadın yanından geçip binaya giriyor. Bu kadın Melanie’nin oda arkadaşı olan kuzeni Pauline mi; kızacak diye<a id="GBS.0030.01"/> Melanie’nin onca çekindiği kadın mı? David toparlanıp yola çıkıyor.</p>
		<p>Ertesi gün Melanie derse gelmiyor. Bu kötü, çünkü o gün ara sınav var. Dersten sonra sınıf defterini doldururken kızı geldi olarak işaretliyor ve not olarak yetmiş veriyor. Sayfanın altına, kendisi için kurşunkalemle bir not düşüyor: “Geçici”. Yetmiş: Belirleyici bir not değil, ne iyi, ne de kötü.</p>
		<p>Bir sonraki hafta da görünmüyor<a id="GBS.0030.02"/> Melanie. David ara sıra ona telefon ediyor ama yanıt alamıyor. Sonra, pazar günü gece yarısı kapı çalınıyor. Gelen Melanie, baştan aşağı siyahlar giymiş, başında küçük, siyah bir yünlü bere var. Yüzü gergin; David kendini öfkeli sözlere, kavgaya hazırlıyor.</p>
		<p>Ama olay çıkmıyor. Aslında çekingen davranan Melanie oluyor. “Bu gece burada kalabilir miyim?” diyor fısıltıyla, David’in gözlerine bakmadan.</p><div style="display:none;"><a id="GBS.0030.03"/></div>
		<p>“Elbette, elbette.” David’in üzerinden büyük bir yük kalkıyor. Kıza uzanıp onu kucaklıyor, göğsüne bastırıyor, kız kaskatı ve buz gibi. “Gel, sana çay yapayım.”</p>
		<p>“Yo, çay istemem, hiçbir şey istemem, yorgunum, bir yere çökmek istiyorum.”</p>
		<p>Eskiden kızının kaldığı odada Melanie’ye yatak hazırlıyor, iyi geceler, diyerek öpüyor ve onu yalnız bırakıyor. Yarım saat sonra yanına gittiğinde Melanie<a id="GBS.0030.04"/> ölü gibi uyuyor, giysilerini çıkarmamış. David, ayakkabılarını ayağından çıkartıp üstünü örtüyor.</p>
		<p>Sabah saat yedide, ilk kuşlar cıvıldamaya başlarken gidip kızın kapısına vuruyor. Kız uyanmış. Örtüyü çenesinin altına kadar çekmiş yatıyor, bitkin görünüyor.</p>
		<p>“Kendini nasıl hissediyorsun?” diye soruyor David.</p>
		<p>Kız omuzlarını silkiyor.</p>
		<p>“Bir şey mi oldu? Konuşmak ister misin?”</p>
		<p>Hiç konuşmadan<a id="GBS.0030.05"/> başını iki yana sallıyor kız.</p>
		<p>David yatağın üzerine oturuyor, kızı tutup kendine çekiyor. Kollarının arasında kız perişan bir biçimde ağlamaya başlıyor. Her şeye rağmen içinde arzu uyandığını hissediyor David. “Haydi, haydi,” diyor, kızı avutmaya çalışarak. “Ne olduğunu anlat bana.” Neredeyse, “Haydi babacığına anlat,” diyecek.</p>
		<p>Melanie kendini toplayıp konuşmaya çalışıyor ama burnu tıkanmış.<a id="GBS.0031.01"/> Kâğıt mendil bulup veriyor ona. “Bir süre burada kalabilir miyim?” diye soruyor kız.</p>
		<p>“Burada kalmak mı?” diye yineliyor David, ihtiyatla. Kızın ağlaması kesilmiş, ama hâlâ uzun uzun içini çekiyor. “Sence bu iyi bir fikir mi?”</p>
		<p>Bunun iyi bir fikir olup olmadığını söylemiyor Melanie. Bunun yerine David’e iyice yaslanıyor, sıcacık yüzünü adamın karnına dayıyor. Örtü yana kayıyor, kızın üzerinde<a id="GBS.0031.02"/> bir fanilayla külottan başka bir şey yok.</p>
		<p>Şu anda, nasıl bir işe girişmekte olduğunun farkında mı acaba?</p>
		<p>Üniversitenin bahçesinde ilk adımı attığında, bu işin kısa bir kaçamak, gelip geçici bir şey olacağını düşünmüştü David. Şimdiyse kız onun evindeydi, bir sürü karmaşaya neden olacağı da belliydi. Nasıl bir oyun oynuyordu bu kız? Uyanık olmalıydı David, mutlaka uyanık olmalıydı. Aslında<a id="GBS.0031.03"/> başından beri öyle olması gerekirdi.</p>
		<p>Yatağa, kızın yanına uzanıyor. Melanie Isaacs’ın gelip evine yerleşmesi, hiç de işine gelecek bir şey değil. Ama o anda bu düşünce başını döndürüyor. Kız her gece evde olacak; her gece gelip kızın yatağına tıpkı şimdi olduğu gibi girebilir, kızın içine de. İnsanlar öğrenirler bunu, her zaman öğrenirler zaten; fısıltılar başlar, hatta bir skandal bile patlayabilir.<a id="GBS.0031.04"/> Ama ne önemi var? Mantığın alevi son bir kez harlanıp sönüyor. David yatak örtüsünü kenara itiyor, eğilip kızın göğüslerini, kalçalarını okşuyor. “Elbette kalabilirsin,” diye mırıldanıyor. “Elbette.”</p>
		<p>İki kapı ötedeki yatak odasında çalar saat çalıyor. Kız uzaklaşıyor, örtüyü tutup omuzlarına çekiyor.</p>
		<p>“Şimdi gitmem gerek,” diyor David. “Dersim var. Uyumaya çalış. Öğlen ben dönünce konuşuruz.”<a id="GBS.0031.05"/> Kızın saçlarını okşuyor, alnını öpüyor. Metresi mi? Kızı mı? Melanie aslında bunlardan hangisi olmak istiyor? Adama ne sunuyor?</p>
		<p>Öğlen döndüğünde, kız kalkmış, mutfak masasına oturmuş, kızarmış ekmekle bal yiyor, çay içiyor. Kendi evindeymişçesine rahat.</p>
		<p>“Evet,” diyor David, “çok daha iyi görünüyorsun şimdi.”</p>
		<p>“Sen gittikten sonra uyudum.”</p>
		<p>“Bütün bunların ne demek olduğunu şimdi anlatacak<a id="GBS.0032.01"/> mısın?”</p>
		<p>Kız gözlerini kaçırıyor. “Şimdi olmaz,” diyor. “Gitmem gerek, geç kaldım. Daha sonra anlatırım.”</p>
		<p>“Bu daha sonra ne zaman?”</p>
		<p>“Bu gece, provadan sonra, tamam mı?”</p>
		<p>“Tamam.”</p>
		<p>Kız ayağa kalkıyor, fincanıyla tabağını musluğa götürüyor (ama yıkamıyor), sonra David’e dönüyor. “Tamam olduğundan emin misin?” diye soruyor.</p>
		<p>“Evet, evet, tamam.”</p>
		<p>“Bir sürü dersi kaçırdığımı biliyorum<a id="GBS.0032.02"/> ama bu oyun bütün zamanımı alıyor.”</p>
		<p>“Anlıyorum. Tiyatro çalışmalarının önceliği olduğunu söylüyorsun. Bunu daha önce açıklasaydın işler kolaylaşırdı. Yarın derse gelecek misin?”</p>
		<p>“Evet. Söz veriyorum.”</p>
		<p>Söz veriyor ama sözünü tutacakmış gibi görünmüyor. David’in canı sıkılıyor, sinirleniyor. Kötü davranıyor kız, yaptıkları yanına kâr kalıyor; David’i sömürmeyi öğreniyor, büyük olasılıkla<a id="GBS.0032.03"/> bunu sürdürecek de. Ama kızın yaptıkları yanına kâr kalmışsa David’in yaptıkları daha çok kâr kalmış; kız kötü davranıyorsa kendisi ondan da kötü davranmış. Birlikte oldukları sürece, eğer birlikte olacaklarsa, yöneten David olacak, yönetilen de kız. David bunu aklından hiç çıkarmamalı.</p>
	</section>
	<section class="si-footnotes" epub:type="footnote">
			<aside class="si-footnote" epub:type="footnote" id="f6"><a class="si-backref" href="#ref_f6">6</a><span class="si-footnote-text">. (Yun.) Arındırma. Aristoteles’in <em>Poetika </em>adlı yapıtında, gerçek trajedinin seyirci üzerindeki etkisini<div style="display:none;"><a id="GBS.0032.04"/></div> anlatmak için kullandığı terim. Aristoteles’e göre trajedinin amacı, korku ve acıma duyguları uyandırarak, seyirciyi bu duygudan arındırmaktı. (Y.N.)</span></aside>
	</section>
	<div style="display:none;"><a id="GBS.0032.05"/></div></body>
</html>