<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>Utanç</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:35d06487-73cf-28eb-c58a-46d3a3a28095"/>
	</head>
	<body xmlns:epub="http://www.idpf.org/2007/ops" class="chapter" epub:type="chapter"><div style="display:none;"><a id="GBS.0033.01"/></div>
		<section class="container">
		<h1 class="chapter-header">4</h1>
		<p>Kızının odasındaki yatağın üzerinde bir kez daha sevişiyor Melanie ile. Güzel oluyor, ilk sevişmeleri kadar güzel; kızın bedeninin nasıl hareket ettiğini öğrenmeye başlıyor. Melanie aceleci ve öğrenmeye hevesli. Onda eksiksiz bir cinsel iştah sezemiyorsa bunun nedeni kızın henüz genç olması. David’in aklından çıkmayan bir sahne var: Melanie, David’i içine daha iyi çekebilmek için bacaklarından<a id="GBS.0033.02"/> birini onun kalçasına doladığı an, bacağının iç kısmındaki kas gerilip adama değiyor ve David neşeyle, arzuyla doluyor. Kimbilir, diye düşünüyor, her şeye karşın belki de bir gelecek vardır.</p>
		<p>“Sık sık yapar mısın bunu?” diye soruyor kız, daha sonra.</p>
		<p>“Neyi?”</p>
		<p>“Öğrencilerinle yatar mısın? Amanda ile yattın mı?”</p>
		<p>David susuyor. Amanda da sınıfındaki kızlardan biri, sıska bir sarışın. David,<a id="GBS.0033.03"/> Amanda’ya ilgi duymuyor.</p>
		<p>“Neden boşandın?” diye soruyor Melanie.</p>
		<p>“İki kez boşandım ben. İki kez evlendim, iki kez boşandım.”</p>
		<p>“İlk karına ne oldu?”</p>
		<p>“Uzun bir hikâye bu. Bir başka sefer anlatırım.”</p>
		<p>“Fotoğraf var mı?”</p>
		<p>“Fotoğraf saklamam. Kadınları da içimde saklamam.”</p>
		<p>“Beni saklamıyor musun?”</p>
		<p>“Hayır, elbette saklamıyorum.”</p>
		<p>Melanie ayağa kalkıyor, odanın içinde dolaşıp giysilerini<a id="GBS.0033.04"/> topluyor, sanki tek başınaymış gibi hiç çekinmiyor. Giyinip soyunurken daha çekingen olan kadınlara alışkın David; ama alışık olduğu o kadınlar, Melanie kadar genç de değil, kusursuz da.</p>
		<p class="margined-dbl">Aynı gün öğleden sonra, ofisinin kapısı vuruluyor, daha önce hiç görmediği genç bir adam giriyor içeri. Davet beklemeden oturuyor, çevreye göz gezdiriyor, kitaplığı görünce onaylarcasına başını sallıyor.</p>
		<p><a id="GBS.0033.05"/>Uzun boylu, sırım gibi biri bu; ince bir keçi sakalı var, bir kulağında da küpe; siyah bir deri ceket ile deri pantolon giymiş. Öteki öğrencilerden yaşça büyük duruyor; sorun çıkaracağa benziyor.</p>
		<p>“Demek profesör sensin,” diyor. “Profesör David. Melanie, senden söz etti bana.”</p>
		<p>“Demek öyle. Peki ne dedi?”</p>
		<p>“Onu becerdiğini.”</p>
		<p>Uzun bir sessizlik oluyor. Demek sorun bu, diye düşünüyor David.<a id="GBS.0034.01"/> Takke düşüp kel göründü. Bunu tahmin etmeliydim: Onun gibi bir kızın biriyle ilişkisi olmaması olanaksız.</p>
		<p>“Kimsin sen?” diye soruyor gence.</p>
		<p>Ziyaretçi soruyu duymazlıktan geliyor. “Kendini akıllı sanıyorsun,” diye sözünü sürdürüyor. “Kadınların gözbebeği. Neyin peşinde olduğunu karın duyunca da böyle akıllı görünebilecek misin bakalım?”</p>
		<p>“Yeter ama. İstediğin nedir?”</p>
		<p>“Sen bana yeter<a id="GBS.0034.02"/> diyemezsin.” Konuşması hızlanıyor, tehdit edercesine hızlı hızlı konuşuyor. “Hem insanların hayatına istediğin gibi girip çıkabileceğini sanmamalısın.” Gencin siyah gözbebeklerinde ışıklar oynaşıyor. Öne eğiliyor, eliyle masanın üstündekileri iki yana süpürüyor. Masanın üstündeki kâğıtlar uçuşuyorlar.</p>
		<p>David ayağa kalkıyor. “Artık yeter! Gitme vaktin geldi!”</p>
		<p>“<em>Gitme vaktin geldi!</em>” diye yineliyor<a id="GBS.0034.03"/> oğlan, onu taklit ederek. “Tamam.” Ayağa kalkıyor, sallana sallana kapıya doğru gidiyor. “Hoşçakal Profesör Chips! Gör bakalım neler olacak!” Çıkıp gidiyor.</p>
		<p>Bir haydut, diye düşünüyor David. Melanie bir haydutla düşüp kalkıyor, şimdi ben de bu hayduta bulaştım işte! Midesi bulanıyor.</p>
		<p>O gece geç saatlere kadar oturup Melanie’yi beklediyse de kız gelmiyor. Onun yerine, sokakta park etmiş olduğu<a id="GBS.0034.04"/> otomobiline saldırıyorlar. Lastikler indiriliyor, kapı kilitlerinin içine zamk püskürtülüyor, ön cama gazeteler yapıştırılıyor, arabanın boyası kazınıyor. Kilitleri değiştirmesi gerekiyor, altı yüz randlık fatura ödüyor.</p>
		<p>“Bunu kimin yaptığını biliyor musun?” diye soruyor anahtarcı.</p>
		<p>“Hiçbir fikrim yok,” diye yanıtlıyor adamı, ters ters.</p>
		<p class="margined-dbl">Bu <em>coup de main</em>’den<a class="si-noteref" epub:type="noteref" href="#f7" id="ref_f7">7</a> sonra Melanie, David’den uzak<a id="GBS.0034.05"/> duruyor. David buna şaşırmıyor; o rezil olduysa kız da rezil oldu. Ama pazartesi günü kız yeniden derse geliyor; yanında da, koltuğunda geriye yaslanmış olarak, elleri ceplerinde, kendini beğenmiş bir havayla, siyahlı genç oturuyor, Melanie’nin erkek arkadaşı.</p>
		<p>Öğrenciler genellikle sınıfta mırıl mırıl konuşurlar. Bugünse kimse konuşmuyor. Neler olduğundan öğrencilerin haberi olmasına David<a id="GBS.0035.01"/> ihtimal vermese de, sınıfa izinsiz giren bu kişi hakkında ne yapacağını bekledikleri belli.</p>
		<p>Gerçekten de ne yapacak? Belli ki otomobiline yapılanlar yeterli olmayacak. Belli ki taksit taksit ödeyecek. Ne yapabilir? Dişlerini sıkıp faturayı ödeyecek, başka ne yapabilir ki?</p>
		<p>“Byron ile devam ediyoruz,” diyor, notlarını karıştırarak. “Geçen hafta gördüğümüz gibi, adının kötüye çıkması ve skandal,<a id="GBS.0035.02"/> Byron’un yalnızca hayatını etkilemekle kalmadı, halkın, onun şiirlerine karşı bakışını da etkiledi. İnsan Byron, şiirlerinde yarattığı kahramanlarla özdeşleştirildiğini gördü: Harold’la, Manfred’le, hatta Don Juan’la.”</p>
		<p>Skandal. Bu konuyu işlemesi şanssızlık; ama doğaçlama yapacak durumda değil.</p>
		<p>Melanie’ye gizlice bir göz atıyor. Genellikle iyi not tutar kız. Bugünse, zayıf ve bitkin görünüyor,<a id="GBS.0035.03"/> kitabının üzerine kapanmış oturuyor. Elinde olmadan yüreği sızlıyor kız için. Zavallı minik kuş, diye düşünüyor, seni nasıl da göğsümde tutmuştum.</p>
		<p>Öğrencilere “Lara”yı okumalarını söylemişti. Notları “Lara” konusundaydı. Bu şiirden kaçınmasının bir yolu yok. Yüksek sesle okumaya başlıyor:</p>
		<section class="poem">
			<span>Soluk alıp veren bu dünyada bir yabancı gibi durdu,</span>
			<span>Başka bir dünyadan fırlatılmış günahkâr bir<div style="display:none;"><a id="GBS.0035.04"/></div> ruh,</span>
			<span>Karanlık hayallerin bir nesnesi,</span>
			<span>Onun rastlantıyla kaçtığı tehlikeleri</span>
			<span>Bilerek biçimlendiren bir nesne.</span>
		</section>
		<p>“Kim bu dizeleri bana açıklayabilir? Bu ‘günahkâr ruh’ kimdir? Neden kendine ‘bir nesne’ diyor? Hangi dünyadan geliyor?”</p>
		<p>Öğrencilerinin bilgisizliğine şaşırmaktan çoktan vazgeçmiş. Ne Hıristiyanlıktan anlıyor bunlar, ne tarihten, ne edebiyattan; daha dün yumurtadan çıkmış<a id="GBS.0035.05"/> bile olabilirler. Bu yüzden öğrencilerin düşen meleklerden haberlerinin olmasını beklemiyor ya da Byron’un bunları nerede okuduğunu bilmelerini. Beklediği tek şey, birkaç iyimser tahmin, öyle ki, şansının da yardımıyla, onları doğru hedefe doğru yöneltebilsin. Ama bugün tam bir sessizlik var sınıfta, mutlak bir sessizlik, sınıfın ortasındaki yabancının çevresinde gözle görülür, elle tutulur derecede<a id="GBS.0036.01"/> yoğunlaşan bir sessizlik. O yabancı orada oturup onları dinlediği, hüküm verdiği ve alay ettiği sürece konuşmayacak çocuklar, David’in oyununa katılmayacaklar.</p>
		<p>“Lucifer,” diyor David. “Cennet’ten kovulan melek. Meleklerin nasıl yaşadığı hakkında pek bilgimiz yok ama oksijene ihtiyaçları olmadığını varsayabiliriz. Lucifer, o kara melek, evdeyken soluk almaya gerek duymaz. Birdenbire kendini<a id="GBS.0036.02"/> bizim bu tuhaf, ‘soluk alıp veren’ dünyamıza fırlatılmış bulur. ‘Günahkâr’: kendi yolunu seçen, tehlike içinde yaşayan, hatta kendisine tehlike yaratan bir varlık. Okumaya devam edelim.”</p>
		<p>Delikanlı bir kez bile metne göz atmıyor. Dudaklarında kısık bir gülümsemeyle, –bir parça şaşkınlık da içerebilir bu gülümseme– David’in sözlerini özümsüyor.</p>
		<section class="poem">
			<span>Kimi zaman</span>
			<span>Başkalarının iyiliği için kendinden<div style="display:none;"><a id="GBS.0036.03"/></div> feragat edebilirdi,</span>
			<span>Ama acıyarak değil, zorunlu olduğu için değil,</span>
			<span>Tuhaf bir düşünce sapkınlığı içinde,</span>
			<span>Ondan başka pek az kişinin yapacağı ya da hiç</span>
			<span class="pull">kimsenin yapmayacağı</span>
			<span>Bir şeyi yapmak üzere gizli bir gururla öne atılarak,</span>
			<span>Aynı dürtü, kışkırtıldığında, onun ruhunu</span>
			<span>Suç işlemeye de yöneltebilirdi.</span>
			<span>“Evet, bu Lucifer nasıl bir yaratık?”</span>
		</section>
		<p>Öğrenciler artık David ile oğlan<a id="GBS.0036.04"/> arasındaki elektriği hissetmiş olmalılar. Bu soru yalnızca o çocuğa sorulmuştur ve o da uykusundan uyandırılan biri gibi yanıt verir: “Canının istediğini yapan biri. İyi mi kötü mü olduğuna bakmaz. İstediğini yapar.”</p>
		<p>“Doğru. İyi de olsa kötü de olsa yapar. İlkeleriyle  değil, dürtüleriyle hareket eder, dürtülerinin kaynağını da bilemez. Birkaç dize daha okuyun: ‘Onun deliliği kafasında değil,<a id="GBS.0036.05"/> yüreğindeydi.’ Deli bir yürek. Deli bir yürek ne demektir?”</p>
		<p>Çok fazla soru soruyor. Oğlan, kendi zekâsını zorlamak istiyor. David bunun farkında. Bilgisinin motosikletlerle ve çarpıcı giysilerle sınırlı olmadığını David’e göstermek istiyor. Belki de öyledir. Belki de deli bir yüreğe sahip olmanın ne olduğu konusunda söyleyeceği bir şey vardır. Ama burada, bu sınıfta, bu yabancıların önünde,<a id="GBS.0037.01"/> doğru sözcükleri bulamıyor. Başını sallıyor.</p>
		<p>“Boş ver. Bu deli yürekli, doğuştan bir yanı hatalı varlığı mahkûm etmemiz istenmiyor bizden. Tam tersine, onu anlamamız ve anlayış göstermemiz isteniyor. Ama anlayışın bir sınırı var. Çünkü o aramızda yaşamasına karşın, içimizden biri değil. Kendine ne ad takıyorsa odur o: Bir <em>şey</em>’dir, yani bir canavar. Sonunda, Byron, onu sevmenin olanaksız olduğunu<a id="GBS.0037.02"/> öne sürecektir, derin ve insancıl anlamda sevmenin. Yalnızlığa mahkûm olacaktır.”</p>
		<p>Başlarını öne eğip David’in söylediklerini yazıyorlar. Byron, Lucifer,Kabil; bunların hepsi onların gözünde bir.</p>
		<p>Şiiri bitiriyorlar. David, Don Juan’ın ilk şiirlerini ödev olarak verip dersi erkenden bitiriyor. Çocukların başlarının üstünden Melanie’ye sesleniyor: “Melanie, seninle konuşabilir miyim?”</p>
		<p>Acı<a id="GBS.0037.03"/> çeken bir yüzle, bitkin bir halde gelip önünde duruyor Melanie. Yine yüreği akıyor ona. Yalnız olsalar kucaklayacak kızı, onu neşelendirmeye çalışacak. “<em>Küçük güvercinim,</em>” diyecek ona.</p>
		<p>“Ofisime gidelim mi?” diyor, bunun yerine.</p>
		<p>Çocuk da peşlerinde; kızı alıp yukarı, ofisine çıkarıyor. “Burada bekle,” diyor çocuğa, kapıyı suratına kapatıyor.</p>
		<p>Melanie karşısına oturuyor, başı önünde. “Canım,”<a id="GBS.0037.04"/> diyor kıza, “zor günlerden geçiyorsun, biliyorum, bunu daha da güçleştirmek istemiyorum. Ama seninle öğretmenin olarak konuşmak zorundayım. Bütün öğrencilerime karşı sorumluluklarım var. Arkadaşının kampüs dışında yaptığı şey beni ilgilendirmez. Ama dersimi bozmasına izin veremem. Bunu ona, benim tarafımdan söyle.</p>
		<p>“Sana gelince, derslerine daha çok zaman ayırman gerekecek. Sınıfa daha düzenli<a id="GBS.0037.05"/> olarak gelmen gerekecek. Girmediğin sınavı alman gerekecek.”</p>
		<p>Kız, ona şaşkınlıkla, hatta dehşetle bakıyor. “<em>Sen herkesten kopardın beni</em>,” demek istiyor gibi. “<em>Sırrını taşımaya zorladın beni. Ben artık yalnızca bir öğrenci değilim. Benimle nasıl böyle konuşabilirsin?</em>”</p>
		<p>Kızın sesi öylesine kısık çıkıyor ki, David güçlükle duyabiliyor söylediklerini: “Sınava giremem, hiçbir şey okumadım.”</p>
		<p><a id="GBS.0038.01"/>David’in söylemek istediği şey söylenemez, söylerse kuralları çiğnemiş olur. Yapabileceği tek şey ipucu vermek ve kızın bunu anlamasını beklemek. “Sınava gir, Melanie, herkes gibi gir. Hazırlanıp hazırlanmamanın önemi yok, önemli olan sınava girmen. Bir tarih saptayalım. Gelecek pazartesi, öğle tatili sırasında olur mu? Böylece hafta sonunda çalışabilirsin.”</p>
		<p>Kız çenesini kaldırıp meydan okuyarak<a id="GBS.0038.02"/> bakıyor David’e. Ya söyleneni anlamadı ya da önünde açılan fırsatı geri tepiyor.</p>
		<p>“Pazartesi günü, burada, ofisimde,” diye yineliyor David.</p>
		<p>Melanie ayağa kalkıyor, çantasını omzuna atıyor.</p>
		<p>“Melanie, sorumluluklarım var. Hiç olmazsa önerimi düşün. Durumu gerektiğinden daha fazla güçleştirme.”</p>
		<p>Sorumluluklar: Bu sözcüğü yanıtlamak zahmetine katlanmıyor kız.</p>
		<p class="margined-dbl">O akşam bir konserden eve<a id="GBS.0038.03"/> dönerken kırmızı ışıkta duruyor David. Yanından hızla bir motosiklet geçiyor, siyahlar giymiş iki kişinin bindiği gümüş rengi bir Ducati. İkisinin başında da kask var ama onları yine de tanıyor. Arkada oturan Melanie bacaklarını açmış, kasıklarını öne vermiş oturuyor. David’in içinden şehvet dolu bir ürperti geçiyor. <em>Ben orasındaydım</em>, diye düşünüyor. Sonra motosiklet öne fırlıyor, Melanie’yi alıp<a id="GBS.0038.04"/> götürüyor.</p>
	</section>
	<section class="si-footnotes" epub:type="footnote">
			<aside class="si-footnote" epub:type="footnote" id="f7"><a class="si-backref" href="#ref_f7">7</a><span class="si-footnote-text">. (Fr.) Ani darbe. (Y.N.)</span></aside>
		</section>
	<div style="display:none;"><a id="GBS.0038.05"/></div></body>
</html>